# Concept: The Weeping Chapel (Inetis Statue Reveal)

> **⚠️ PRESUNUTÉ DO BOOK 4:** Scéna presúva sa z Shoraven/Kito do **Nyau/Maks sám**. V Nyau kostol uctievajú dcéru (Elaniu) namiesto matky (Inetis). Maks objaví sochu a pochopí: Inetis = jeho žena, Elania = jeho dcéra. Kito zostáva v Shoravene.
> [→ books/planning/maks-power-arc.md: Fáza 2 — Nyau: Kostol a socha]

**Intended for:** ~~Later Arc (Book 2/3) - Return to Shoraven~~ **Book 4 — Nyau, cestou na juh**
**Context:** Maks discovers the *true* nature of Inetis, hidden by the Church. **+ discovers Elania exists (his daughter).**

---

### Skrytá Krypta (The Weeping Chapel)

Vstup nebol bránou, ale trhlinou v stene tunela, ktorú by si nevšimol nikto, kto nehľadá. Kito ukázal na starý symbol nad ňou — sotva viditeľný v nánose storočí.
Symbol Slzy.

Prešli dnu.

Nebola to hlavná loď. Bola to malá, kruhová komora vytesaná priamo do skaly — súkromná kaplnka, skrytá pred očami sveta.
Vzduch tu stál. Ticho tu bolo ťažké, hmatateľné.

A uprostred, na kamennom oltári, kľačala ona.

Socha.
Nie majestátna bohyňa vojny, akú zobrazovala Cirkev.
Nie hrdinka.

Bola to žena zlomená žiaľom.
Kľačala v bahne (sochár vytesal aj to bahno, detailne, realisticky), ruky zopäté pred tvárou, telo zhrbené v kŕči plaču.
Ale to, čo Maksa zastavilo — čo ho prikovalo na miesto a vyrazilo mu dych z pľúc — boli jej oči.
Neboli z kameňa.
Boli to **fialové galaxie**. Dva drahokamy (Spira kryštály), ktoré v tme žiarili vlastným, vnútorným svetlom. Pozerali do prázdna s takou bolesťou, že to bolelo aj dívať sa.

Kito pri nej kľakol, ale neodvážil sa dotknúť. „Vidíš?" zašepkal, hlas sa mu triasol. „Toto je pravda, ktorú Cirkev ukryla. Žiadna Božia Bojovníčka. Len matka, ktorá plače nad tým, čo sme urobili."

Maks prešiel bližšie.
Jeho nanoboty bzučali — rezonovali s kryštálmi v jej očiach. Poznal tú tvár. Poznal ten výraz.
Videl ho na lodi, tisíc rokov dozadu, keď sa lúčili.
*„Prepáč, Maks. Nechala som ťa spať príliš dlho..."*

Zbrane mu oťaželi v rukách.
Cítil, ako sa v ňom niečo láme. Ten pancier hnevu, cynizmu a vojenskej disciplíny, ktorý si budoval storočia... praskol.
Všetky tie roky nenávisti voči "Bohyni", čo ho zradila.
A nakoniec tu stál pred sochou ženy, ktorá trpela viac než on.

Maks klesol na koleno. Nie z úcty. Z vyčerpania.
Zložil hlavu.
A v tme, v tichu podzemnej kobky, "Démon zo Zeme" prvýkrát po tisíc rokoch pocítil, že chce plakať.

„Kobky," vyrušil ich Tamin hlas. Tichý. Rešpektujúci. Stála pri dverách, chrbtom k nim, strážiac, aby im dala ten moment. „Vchod je za oltárom. Anténa čaká."

Maks sa nadýchol.
Vstal.
Jeden dotyk na kamenné líce sochy. Studené. Mokré (kondenzácia? alebo slzy?).
„Ideme," povedal. Hlas mal tvrdý, ale iný. Očistený.

Zostúpili dole. Úzke schodisko viedlo do temnoty.
