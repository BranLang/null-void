# Kniha El — Najsvätejšia relikvia Nyau

## Čo to je

Ručne písaný zápisník — denník, modlitebník a spoveď v jednom — ktorý si Elania viedla počas 13 rokov putovania východným pobrežím Terry (~AY 850–863). Obsahuje zmiešaninu:

- **Spomienok na Inetis** — slová, ktoré jej matka povedala počas ~270 rokov spoločného života v Elysiu. Elania ich cituje z pamäte po 500+ rokoch. Niektoré sú presné. Niektoré sú skresené časom. Niektoré si Elania *myslí*, že sú matkin hlas, ale sú jej vlastné.
- **Filozofických fragmentov** — úvahy o utrpení, svetle, vedomí, biológii, „druhej strane"
- **Osobných zápiskov** — denníkové záznamy o hľadaní Jaskyne Ela, opisy krajiny, stretnutia s osadníkmi
- **Technických náčrtov** — schematické kresby, ktoré Elania kreslila z pamäte. Fragmenty glyfov, nanobot štruktúr, geotermálnych systémov. Pre Nyau sú to „svätá geometria." Pre niekoho, kto rozumie technológii, sú to *blueprinty*.
- **Mapy a orientačných bodov** — Elaniine pokusy zrekonštruovať cestu k jaskyni z troch rokov starých spomienok (bola tam vo veku 0–3). Neúplné, nejasné, ale *existujúce*.

## Fyzický popis

- **Čierne tabuľky (obal)**: Nakonfigurovaný **Čierny Prach** — Glitch Rotom napadnuté Gen 1 nanočastice (v1.7), ktoré Elania extrahovala z vlastného tela a nakonfigurovala do pevnej hmoty. Matné, čierne, pohlcujú svetlo. Fialové žilky = intrinsická vlastnosť Prachu, pulzujú v pomalých vlnách. Rovnaký materiál ako čierna brána svätyni pod Šoravenom a steny vnútri. Elania to robila kým sa úplne „nezasekla" — progredujúci Glitch Rot.
- **Pergameny (~200 strán)**: Tenký pergamen / kôra z bioluminiscenčných stromov (niektoré strany svietia v tme). Stromy sú Inetisine GMO rastliny — Elania ich rozpoznávala počas putovania.
- **Písmo**: Zmiešanina Staroreči (angličtina zdedená od Maksa cez Inetis), japonskej hiragany (Inetisina materčina) a lokálneho Terranského dialektu
- **Kresby**: Uhľom a bioluminiscenčným atramentom (extrakt z húb)
- **Stav**: Niektoré strany poškodené vodou, niektoré chýbajú
- **Reakcia na Spiru**: Prach v tabuľkách reaguje na živú Gen 2 Spiru v okolí — pulzuje silnejšie v prítomnosti Pursang (vysoká bazálna hladina). Gen 1 materiál rozpoznáva Gen 2 signál.

[NOTE: Elania mala Gen 1 nanotech (v1.7, z Elysia/Inetis) — NIE Gen 2. Inetis sa Elanie nikdy nedotkla potom, čo vynašla Spiru. Elania nemá Dar Matky. Glyfy v Knihe kreslila z PAMÄTE — vedela čo to je (*architecture, not prayer*), ale sama to nedokázala použiť.]
[→ 03-technology.md: Prach-craft (Recyklácia Glitch Rot)]
[→ 04-elanias-blade.md: svätyňa pod Šoravenom — rovnaký materiál]

## Ako vznikla (AY 850–863)

### Kontext

Elánia má ~850 rokov. Za sebou:
- ~270 rokov raja v Elysiu s matkou
- ~400 rokov Glitch Rotu — rozpad Elysia, Wraith útoky, kanibalizmus
- ~150 rokov pod vplyvom Archbésov (AY 700–850) — naučila sa konzumovať cudzie nanoboty, stala sa predátorom
- Bitka o Atra (~AY 850) — videla genocídu Vulpini (Líšok), naposledy videla Inetis (alebo si to myslela)

Po Atre odchádza na východ. Sama. Prvýkrát za stáročia bez Archbésov, bez armády, bez cieľa okrem jedného: **nájsť matku**.

### 13 rokov hľadania

Elania putuje pobrežím Terry od severu na juh. Rozpoznáva krajinu — bioluminiscenčné lesy, svietiace huby, geneticky modifikované organizmy, ktoré Inetis vysadila počas 3 rokov v jaskyni. *Matka tu bola. Jej stopa je všade.* Ale jaskyňu nenachádza.

Počas putovania:
- Pomáha prvým osadníkom (budúce Nyau) — lieči, radí, chráni pred predátormi
- Odmieta mäso (viscerálna reakcia po stáročiach kanibalizmu nanobotov)
- Pri večerných ohňoch rozpráva — o matke, o svetle, o „druhej strane"
- **Píše.** Každý večer. Do zápisníka, ktorý si zošila z kôry a kože.

### Sera ju nájde (AY ~863)

Po 13 rokoch Elániu nájde Sera. Prišla z juhu — z Nevriss, z Ludus, z miest, kde Archbési budujú svoju ríšu. Sera plnila Inetisinu poslednú prosbu: *„Dávaj pozor na moju dcéru."*

Sera vidí, čo sa z Elánie stalo — unavenú, zlomenú bytosť na konci síl, s očami plnými niečoho medzi nádejou a šialenstvom. Dávno nie je dieťa, ktoré Inetis milovala. Ale nie je ani monštrum, ktoré Archbési vytvorili.

*„Poď,"* povedala Sera. Jedno slovo. Žiadne vysvetlenie.

Elania odchádza so Serou do Ludus. Zápisník **nechá za sebou** — v jaskyni, kde naposledy nocovala, pri ohnisku, ktoré ešte dymilo. Nie úmyselne. Nie neúmyselne. Jednoducho — prestala ho potrebovať. Sera bola odpoveď, ktorú hľadala 13 rokov.

## Ako sa stala relikviou

### Nález (AY ~863–870)

Osadníci nájdu zápisník do niekoľkých rokov. Pre nich je Elania už legendou — *Žena Svetla*, ktorá prišla z mora, odmietala mäso, liečila chorých a hovorila o Matke na „druhej strane."

Zápisník je pre nich **nepochopiteľný a posvätný zároveň**:
- Texty v troch jazykoch, z ktorých rozumejú len jednému (Terranský dialekt)
- Technické kresby vyzerajú ako mandaly — svätá geometria
- Bioluminiscenčné strany *svietia v tme* — zázrak
- Mapy ukazujú cestu k miestu, ktoré Elania nazýva „Jaskyňa Ela" — sväté miesto, kde žila Matka

### Kanonizácia (AY ~900–1200)

Ústna tradícia osadníkov formalizuje obsah zápisníka:
- Eláníne osobné zápisky sa stávajú **veršami**
- Citácie Inetis sa stávajú **slovami Matky cez Dcéru**
- Technické náčrty sa stávajú **svätou geometriou**
- Fragmentárne mapy sa stávajú **cestou k Svätyni**
- Zápisník dostáva meno: **Kniha El** (Kniha Dcéry, Kniha Svetla)

### Štruktúra Knihy El (ako ju pozná Cirkev)

Cirkev El rozdelila pôvodný zápisník do **5 kapitol** (podľa glyfu — nie Eláníne rozdelenie, ale neskoršia teologická reedícia):

| Kapitola | Názov | Pôvodný obsah | Teologická interpretácia |
|----------|-------|----------------|--------------------------|
| **1** | **Rajská Záhrada** (Svetlo) | Spomienky na Elysium, ~270 rokov s Inetis | Raj, z ktorého El odišla hľadať Matku |
| **2** | **Pád** (Tma) | Glitch Rot, rozpad, hrôza, kanibalizmus | Skúška viery, éra temnoty |
| **3** | **Hľadanie** (Cesta) | Putovanie pobrežím, filozofické úvahy, hľadanie jaskyne | Púť Dcéry, posvätná cesta |
| **4** | **Slová Matky** (Oheň) | Citácie Inetis z pamäte, učenia, fragmenty | Zjavenia Matky cez Dcéru |
| **5** | **Prisľúbenie** (Vzduch) | Eláníne sľuby osadníkom o „druhej strane" | Proroctvo Nanebovstúpenia |

### Verš 3:11

Epigraph knihy — *„Raz — možno párkrát za celú existenciu..."* — je verš 3:11, teda **Kapitola 3 (Hľadanie), verš 11**. V pôvodnom zápisníku je to Elániina citácia Inetis z pamäte — niečo, čo jej matka povedala počas spoločného života v Elysiu. Elania si to zapísala pri ohni na východnom pobreží, 550+ rokov po tom, čo to počula.

**Dramatická irónia**: Cirkev El pripisuje tento verš Matke (Inetis) hovoriace cez Dcéru (Elániu). A majú pravdu — sú to Inetisine slová. Ale kontext je úplne iný. Inetis hovorila o vedeckom objavovaní, o momentoch clarity pri výskume nanobotov. Cirkev to číta ako mystické proroctvo o duchovnom osvietení.

## Samaellove kapitoly

### Ako sa dostal ku Knihe

Elania odišla so Serou (~AY 863) a zápisník **nechala za sebou** — v jaskyni, pri ohnisku, ktoré ešte dymilo. Samaell ju hľadal. Našiel zápisník. Nie Elaniu.

### Čo napísal

Samaell pridal vlastné kapitoly — jeho POV, v **nemčine** (jeho rodný jazyk — rakúsky pôvod). Obsah:
[NOTE: Samaellova nemčina ≠ Staroreč. Staroreč = angličtina (vojenský štandard Zeme, Maksov jazyk). Samaell písal po nemecky — osobný jazyk, nie vojenský kód. Pre Cirkev El je to rovnako nečitateľné ako angličtina. Pre Maksa — iný problém: rozpozná, že to je jazyk zo Zeme, ale nie JEH jazyk. Fragmenty Samaellovej esencie v ňom však text „cítia."]
[→ characters/Samaell.md: rakúsky pôvod, ARK-13 Prometheus]
- **ARK-13** — čo sa skutočne stalo na lodi. 700 rokov. Alpha Centauri prázdna. Kanibalizmus nanobotov na prežitie. **Mená všetkých štyroch preživších: Ishtar, Grond, Mormiel, Samaell.** Toto je pre Maksa spravodajský briefing — prvýkrát sa dozvie mená svojich nepriateľov.
- [ ] Jeho pohľad na Elaniu — nie teologický, nie romantický, surový
- [ ] Možno aj o Inetis — čo pre neho znamenala (nie Elania — Inetis bola tá, ktorú chcel)
- [ ] Hľadanie po tom, čo Elania odišla — samota, rozpad, Glitch Rot

### Desivé strany — Samaellova degradácia (posledné mesiace pred Serou)

Elaniine zápisky z posledných mesiacov so Samaellom sú **najtemnejšia časť Knihy**. Rukopis sa rozpadá — trasúca sa ruka, spirálové čmáranice na okrajoch, niektoré slová škrtané trikrát. Psychotropné huby robili svoje.

Obsah:
- **Samaell chodil po štyroch okolo ohňa.** Rozprával v nezrozumiteľnom jazyku — fragmenty Staroreči zmiešané s niečím starším, niečím čo Elania nepoznala. Nie reč — skôr zvuk. Mručanie, opakovanie, rytmické kvílenie do plameňov.
- **„Boh nechodí po štyroch."** Elaniina veta — možno najdôležitejšia v celej Knihe. Realizácia, že bytosť, s ktorou strávila roky, nie je to, za čo sa vydávala. Nie boh, nie vládca — niečo rozpadajúce sa. Niečo, čo stratilo schopnosť stáť vzpriamene a nevedelo o tom.
- **Nočné rituály** — Samaell sedel pri ohni celé noci. Elania písala, že plamene sa pohybovali *s ním* — nie náhoda, nie vietor. Nanoboty v jeho tele reagovali na oheň. Ale Elania to nevedela pomenovať. Pre ňu to bolo *zlé kúzlo*.
- **Huby** — Elania ich konzumovala tiež. Niektoré zápisky sú evidentne písané pod vplyvom — text sa krúti, opakuje, stráca zmysel. Ale aj v tých najzmätenejších pasážach sa vracia jedno slovo: *Matka*.
- Posledné strany tejto fázy sú **takmer nečitateľné** — spirálové čmáranice, opakujúce sa glyfy, fragmenty viet. Ruka, ktorá sa trasie tak, že pero robí diery do pergamenu.

[→ characters/Samaell.md: „Pridal sa k rituálu — chodil po štyroch okolo ohňa, rozprával príbehy z ciest v nezrozumiteľnom jazyku." 2000+ rokov Glitch Rot.]
[→ characters/Elania.md: „roky psychotropných húb, roky na zemi, roky so Samaellom ju zničili"]
[NOTE: „Boh nechodí po štyroch" — toto je veta, ktorá sa stala teologickým axiómom Cirkvi El. Osadníci ju prevzali ako dôkaz, že Samaell = démon. V bielej Knihe je citovaná. V origináli je to Elaniin zúfalý zápis — nie teológia, ale diagnóza.]

### Posledné strany — Anjel

A potom — **zlom**. Rukopis sa zrazu zmení.

Ruka sa menej trasie. Písmená sú čistejšie, rovnejšie — prvýkrát za desiatky strán. Akoby niekto chytil tú ruku a povedal *dosť*. Akoby sa niečo vrátilo.

Elania opisuje bytosť:
- **Krásna.** Čistá. Múdra. Vznešená. Slová, ktoré Elania nepoužívala stáročia — zrazu sú tu, akoby jazyk, ktorý stratila v tmavých rokoch, sa vrátil spolu s touto bytosťou.
- **Poslala ju Matka.** Elania to napíše s istotou, ktorá sa nevyskytuje nikde inde v Knihe. Nie „myslím", nie „snáď." *Matka ju poslala.* Tento anjel prišiel, lebo Matka to chcela.
- **Neviditeľná.** V jednom zápisku Elania zmieňuje, že anjel prišiel *z ničoho* — z prázdneho miesta, z ticha. Objavila sa tam, kde pred chvíľou nikto nebol. Pre Elaniu zázrak. Pre Seru — nanobotová neviditeľnosť, štandardná taktika.
- **Bez strachu.** Anjel sa nebála Samaella. Nebála sa ohňa, noci, húb, ničoho. Bola *nad* tým všetkým. A Samaell to vedel — Elania píše, že *démon sa prvýkrát nehýbal*.

Zápisky sú plné **nádeje**. Prvýkrát za desiatky strán — nádej. Nie šialená, nie drogová. Tichá, jasná nádej. Elania píše o domove. O ceste. O tom, že anjel pozná cestu.

Posledný Elaniin zápis:

***„Zajtra ideme domov."***

Tri slová. Čistý rukopis. Žiadne spirály, žiadne čmáranice. Len toto.

[→ characters/Sera.md: Sera našla Elaniu, bodla Samaella neviditeľná, zobrala ju do Ludus. „anjel vyhnal démona" — mýtus, ktorý z toho vznikol.]
[→ characters/Elania.md: „Sera prišla po ňu. Elania bola v zúboženom stave — roky psychotropných húb ju zničili. Sera ju zobrala do Ludus."]
[NOTE: Sera bodla Samaella do srdca kým bola neviditeľná — Samaell mal schopnosť zabiť pohľadom. Elania tento moment neopisuje priamo — bola príliš rozbitá na to, aby vnímala detaily. Videla len výsledok: démon na zemi, anjel stojí nad ním. → Samaell PREŽIL (regenerácia), ale Sera to nevedela. → characters/Samaell.md: „Srdce mu regenerovalo. Sera o tom nevedela."]
[NOTE: „Poslala ju Matka" — Elania verí, že Inetis poslala Seru. V istom zmysle to je pravda — Inetis dala Sere pokyn „Dávaj pozor na moju dcéru" pred svojou smrťou. Sera ten sľub plnila 850 rokov. → characters/Sera.md]
[NOTE: CIRKEVNÝ DOPAD — Elániin opis anjela sa stal základom cirkevnej teológie. „Neviditeľný anjel" = duchovná moc čistoty a viery. Strážkyne sa pokúsili túto schopnosť replikovať cez Kvintescenciu — a podarilo sa im to. Soril naučila Yeru neviditeľnosť, ktorú sa sama naučila z tohto opisu. A Yera tú neviditeľnosť použije na krádež Knihy. Irónia cyklu: Serino bojové umenie → Elaniin zápis → cirkevná mystika → Kvintesencia training → krádež svätej relikvie.]

### Posledná strana — Samaell

Po Elaniiných troch slovách — *„Zajtra ideme domov"* — nasleduje prázdne miesto. Pol strany čistého pergamenu. A potom — **iný rukopis**.

Nemčina. Tvrdé, ostré písmená — nie trasúce sa ako Elaniine, ale tvrdé inak. Ruka, ktorá píše príliš hlboko, pero sa zarezáva do pergamenu.

Samaell našiel Knihu po ich odchode. Našiel posledné slová — *„Zajtra ideme domov"* — a písal pod ne. Na okraje. Medzi riadky predošlých strán. Cez Elaniin text.

Nie dialóg. Palimpsest — **dva hlasy, jedna kniha, žiaden z nich nepočúva toho druhého.**

Samaell reagoval na jej slová, odpovedal na otázky, ktoré mu nikdy nepoložila. Písal pre niekoho, kto tam už nebol.

Jedna veta je čitateľná celá — nemčina, pero zarezané hlboko do pergamenu:

***„Ich habe sie alle getötet und ihre Eingeweide gefressen, während sie weinten."***

*(Zabil som ich všetkých a žral som ich vnútornosti, kým plakali.)*

Konfesia. Alebo provokácia. Alebo oboje — Samaell vidí Elaniin *„Zajtra ideme domov"* a odpovedá pravdou o sebe. Nie ospravedlnenie, nie vysvetlenie. Len fakt. ARK-13 — 700 rokov na lodi, stovky mŕtvych, štyria prežili. Nanobotový kanibalizmus preložený do ľudského jazyka. Bez metafory. Bez útechy. *Toto som ja. Toto je to, čo zo mňa zostalo.*

[NOTE: Nikto na Achille nerozumie nemčine. Staroreč = angličtina (Maksov jazyk). Nemčina = Samaellov osobný jazyk (rakúsky pôvod). Pre Cirkev El, pre Yeru, pre Soril — rovnako nečitateľné „démonove kliatby." Jediný, kto to dokáže dešifrovať, je **Felix** — Mako s prístupom k jazykovým databázam Zeme. Toto je plot key: Samaellova konfesia čaká 2000 rokov na čitateľa, ktorý ešte neprišiel.]

Podpis pod Samaellovým portrétom — *He* — mohol napísať **Samaell sám** pod kresbu, ktorú nakreslila **Elania**. Jedno slovo. Potvrdenie identity. Alebo obžaloba.

[NOTE: Chronológia — Elania a Sera odišli. Samaell prišiel neskôr. Našiel ohňisko, ktoré ešte dymilo. Našiel Knihu. Nie Elaniu. Toto je posledný kontakt medzi nimi — jednosmerný, cez pergamen, cez stáročia.]
[NOTE: Samaellove strany sú v nemčine — nikto na Achille ju nevie prečítať. Pre Cirkev = „démonove kliatby." Pre Maksa = rozpozná písmo zo Zeme, ale nie JEH jazyk (Maks = ukrajinčina/angličtina). Fragmenty Samaellovej esencie v ňom však reagujú na text — viscerálne, nie intelektuálne. Maks *cíti* význam skôr než ho rozumie. Pre úplný preklad potrebuje **Felixa** — Mako s jazykovými databázami Zeme.]
[NOTE: Kontrast — Elaniina posledná veta: „Zajtra ideme domov." Samaellova posledná veta: „I killed them all, and ate their guts, while they cried." Nádej vs. tma. Odchod vs. ostatie. Tri slová svetla, jedna veta krvi. Rovnaká kniha.]

### Čo z toho vidí Cirkev El

- **„Boh nechodí po štyroch"** — prevzaté do bielej Knihy ako axióm. Dôkaz, že Samaell = démon. V origináli = Elaniin zúfalý zápis, nie teológia.
- **Opis anjela** — základ cirkevnej teológie. Krásny, čistý, neviditeľný, poslaný Matkou. Strážkyne sa pokúsili neviditeľnosť replikovať cez Kvintescenciu — a **podarilo sa im to**. Každá Strážkyňa sa učí neviditeľnosť.
- **„Zajtra ideme domov"** — Cirkev číta ako prorocký prísľub Nanebovstúpenia. El odchádza s anjelom do „domova" = na druhú stranu. V skutočnosti: Sera ju zobala do Ludus.
- Strany v nemčine = **„démonove kliatby"** — Cirkev ich nevie prečítať (nepoznajú žiaden jazyk Zeme), ale NIKDY ich nevystrihla. Originál je svätý — nedotknuteľný. Samaellove strany sú v Knihe dodnes, kompletné, neporušené.
- Cirkev tieto strany neprevzala do bielych kópií — označila ich ako „démonovu kontamináciu" a ignorovala. Ale v origináli sú všetky.
- Zmiešané strany na konci = „démon sa pokúšal znesvätiť Knihu" — v skutočnosti: dvaja zlomení ľudia písali do tej istej knihy, každý sám, každý o tom druhom
- **PRAVIDLO: Originál Knihy El je KOMPLETNÝ. Žiadna strana nikdy nebola vystrihnutá. Preto existuje Strážkyňa — jedna žena, ktorá pozná celú pravdu a chráni Knihu neporušenú. Keby Cirkev strany strihala, nepotrebovala by Strážkyňu.**

### Čo z toho vidí Maks

**Kontext**: Maks zabil Samaella v AY 3001 — ale **nevedel koho zabíja**. Samaell bol len tieň, ktorý ho prenasledoval. 2000+ rokov Glitch Rot degradácie ho zmenili natoľko, že Maks ho nepoznal — už to nebol ten človek, ktorého kedysi poznal na Zemi/v ARK ére. Maks absorboval jeho Wraitha a 13 rokov nosil v sebe cudzie inštinkty, paranoju, fragmenty spomienok — bez toho, aby vedel, komu patria.

Keď sa Maks dostane ku Knihe (~AY 3014):
- Rozpozná **nemčinu** — jazyk zo Zeme, ale nie jeho. Maks hovorí anglicky/ukrajinsky. Nemčinu pozná len pasívne — z vojenskej éry, fragmenty.
- **Viscerálna reakcia**: Samaellove fragmenty v ňom reagujú na text. Nie rozumom — telom. Maks *cíti*, že tie slová sú pravdivé, skôr než im rozumie. Nevoľnosť, spomienky, ktoré nie sú jeho.
- **Felix ako prekladateľ**: Maks potrebuje Felixa (Mako s jazykovými databázami Zeme), aby text preložil. Felix prečíta *„Ich habe sie alle getötet..."* a pochopí. **Toto je spravodajský briefing**: Z Samaellových kapitol sa dozvedia, čo sa stalo na ARK-13, a prvýkrát zistia **mená všetkých Archbésov — Ishtar, Grond, Mormiel, Samaell.**
- **Realizácia**: Zabil som ho. Absorboval som ho. Je súčasťou mňa 13 rokov. A nevedel som ani jeho meno.
- Elaniine strany sú pre Maksa niečo iné — hlas jeho dcéry, ktorú nikdy nepoznal, citujúcej ženu, ktorú miloval

[NOTE: Toto je jeden z najsilnejších momentov Maksovho arcu. 13 rokov oneskorené rozpoznanie. Čitateľ to vidí postupne — najprv cudzie impulzy (Book 1–3), potom Kniha (Book 3–4?), potom docvaknutie. Maks sa musí vyrovnať s tým, že muž, ktorého zabil a absorboval, bol kedysi niekto, koho poznal — a že jeho fragmenty sú teraz trvalou súčasťou Maksovej identity.]

[NOTE: Wordplay — Sama-EL / Book of EL. „El" ich spája. V hebrejčine El = Boh, Sama-El = „Jed Boha." Na Achille El = Elania. Samaell nesie v mene tú, kvôli ktorej sa stratil — ale v skutočnosti chcel Inetis, nie Elaniu. Elania bola náhrada. A predsa — napísal do jej knihy.]
[→ characters/Samaell.md: ARK-13, vzťah s Elaniou, smrť AY 3001]
[→ 03-technology.md: Staroreč = anglické CLI príkazy, vojenský štandard Zeme. Samaellova nemčina ≠ Staroreč.]
[→ characters/Maks.md: absorpcia Samaellovho Wraitha, fragmenty spomienok]

---

## McGuffin — Prečo je Kniha El dôležitá pre dej


### 2. Technické náčrty

Eláníne kresby z pamäte obsahujú fragmenty, ktoré sú pre Cirkev El nepochopiteľné, ale pre technologicky gramotného čitateľa (Maks, Maki, Felix) sú to:
- Schémy glyfovej architektúry (Gen 2 Spira dizajn)
- Fragmenty Inetisiných výpočtov
- Náčrt niečoho, čo vyzerá ako Anténa

### 3. Proroctvo, ktoré nie je proroctvo

Eláníne sľuby osadníkom — *„Jedného dňa tam pôjdem. Do neba. Na druhú stranu. A keď pôjdem — vezmem všetkých Varietas so sebou"* — sú Cirkvou El interpretované ako svätý sľub Nanebovstúpenia. V skutočnosti opisujú **Veľký Upload** — Eláníin plán nahrať všetky vedomia do digitálneho sveta.

Ktokoľvek drží Knihu El, drží **dôkaz**, že Nanebovstúpenie nie je teológia — je to *plán*. A Elania ho mala už 2000 rokov pred tým, než ho začala realizovať.

### 4. Politická zbraň

Kniha El legitimizuje oddelenie Nyau od Nevrisskej ríše. Je to najsvätejšia relikvia Cirkvi El — jej krádež alebo zničenie by znamenalo vojnu. Jej odhalenie (skutočný obsah vs. teologická interpretácia) by zničilo vieru miliónov.

### 5. Identita

Pre Maksa — ak sa k nej niekedy dostane — je to hlas jeho dcéry, ktorú nikdy nepoznal, citujúcej ženu, ktorú miloval, v jazyku, ktorý obe zdedili po ňom.

## Kde je Kniha El v AY 3013 (hlavný dej)?

Relikvia je uložená v **Katedrále Svetla** v hlavnom meste Nyau. Strážená Cirkvou El, prístupná len najvyšším kňazom. Nikto mimo Cirkev ju nikdy nečítal v origináli — veriaci poznajú len kanonizované preklady a výňatky.

Fyzicky je kniha v relikviári z bielo-modrého kameňa (bioluminiscenčný mramor), pod skleneným poklopom, v krypte pod hlavným oltárom. Raz ročne — na sviatok El (deň, keď údajne Elania „vstúpila na nebesia") — ju vynesú a hlavný kňaz z nej číta jeden verš.

## Prepojenia na existujúci lore

- [→ characters/Elania.md: Hľadanie Jaskyne Ela, AY 850-900]
- [→ characters/Sera.md: Serin sľub Inetis — „Dávaj pozor na moju dcéru"]
- [→ characters/Inetis.md: Smrť v jaskyni, Anténa ako posledný akt]
- [→ regions/nyau.md: Cirkev El, Nanebovstúpenie, osadníci]
- [→ 01-timeline.md: AY 850-900, Eláníne putovanie]
- [→ 05-geography.md: Jaskyňa Ela, bioluminiscenčné lesy]
- [→ concepts/antenna-essence-transfer.md: Anténa v jaskyni]

## Osud Knihy El po krádeži

### Kitsune — Felix dešifruje Samaellovu konfesiu (~AY 3010)
- Yera trávi dlhé večery s Felixom. Ukáže mu nemecký text. Felix ho prečíta okamžite.
- Felix jej povie: Samaell je mŕtvy (AY 3001, zabitý Exorcistom). Samaell bol čisté zlo — predátor, kanibál.
- **Yera pochopí, že romantizovala kanibala.** Celú Knihu čítala zle — videla milostníka, kde bol predátor.
- **Dôsledky:** Yera Knihu **schová** a už o nej nikdy nehovorí. Výčitky, spochybňovanie seba. Všetko, čomu verila (že vidí pravdu lepšie než Soril, že vzdor mal zmysel), sa zrúti. Vzťah s Arkotom **začne škrípať** — nie kvôli filozofii, ale kvôli prázdnej izbe. Yera trávi večery s Felixom namiesto Arkota. Dlhé rozhovory, otázky, objavovanie — fascinovaná živou encyklopédiou. Arkot vidí, že ju stráca, a nedokáže s tým súťažiť. Prvá trhlina.

[→ books/planning/itaka-arc/02-kitsune.md: BEAT 2.5 — Večery s Felixom]
[→ characters/Yera.md: definičná chyba — číta, myslí si že chápe, mlčí, nemá pravdu]
[NOTE: Kniha El zostáva u Yery — schovaná, neotvorená. Nikto nevie, že ju má. Toto vytvára ticking bomb pre neskorší arc — Maks Knihu potrebuje, ale Yera ju drží a mlčí.]

---

## Otvorené otázky

- [x] Z čoho je obal Knihy? → Nakonfigurovaný Čierny Prach z Elaniinho tela (Glitch Rot recyklácia)
- [x] Odkiaľ fialové žilky? → Intrinsická vlastnosť Prachu, NIE reziduálna Spira
- [x] Mala Elania Gen 2? → NIE. Inetis sa jej nikdy nedotkla po vynáleze Spiry. Elania má v1.7 (Gen 1).
- [ ] Kedy presne sa Kniha El objaví v deji? Book 2? Book 3?
- [ ] Kto ju ukradne / získa prístup? Maks? Kito (archeológ)? Felix?
- [ ] Čo presne je na technických náčrtoch? Dosť na to, aby Maks našiel jaskyňu?
- [ ] Vie Elania, že knihu nechala za sebou? Záleží jej na tom po 2000 rokoch?
- [ ] Vie Sera o knihe? (Pravdepodobne áno — Sera vie všetko.)
- [ ] Obsahuje kniha niečo, čo Elania *nechcela* napísať? Podvedomé stopy Gen 1 nanobotov?
