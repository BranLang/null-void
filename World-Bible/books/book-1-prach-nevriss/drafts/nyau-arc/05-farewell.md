> *„A tí, čo prišli, zabudli odkiaľ. A tí, čo zostali, nikdy nevedeli kam."*
> — Kniha El, 3:7 (kanonická verzia)

[NOTE: Epigraf zvolený zámerne — Yera citovala tento verš Arkotovi v záhrade. Teraz je nad scénou kde odchádza. Tí čo prišli = Arkot, Flint, Itaka. Tí čo zostali = Yera. Alebo naopak. → the-book-of-El.md]

# Kapitola 5: Rozlúčka

**POV**: Yerana Saéli (3. osoba, limited)
**Lokácia**: Nyau — Sorilina pracovňa → klanový dom Saéli → chrámová podzemná knižnica → prístav
**Čas**: ~AY 3011-3012, pol roka po odlete Itaky (interlude). Saburo ostal v Kitsune (chorý). Tami hľadá doktora. Posádka minimálna.
**Nálada**: Studený zlom → týždeň tichej prípravy → presná noc → stretnutie na mole

---

*„Prvé zlyhanie za dvetisíc rokov."*

Soril to povedala bez hnevu. Bez sarkazmu. Stála pri okne a pozerala na chrámový dvor a hovorila tónom, akým by hovorila o počasí, o oprave strechy, o niečom administratívnom čo treba vyriešiť. [NOTE: Soril nemyslí toto ako trest. Myslí to ako pedagogickú korekciu — Mireth je rezerva, Yera potrebuje čas. Pre Soril je Yerin smútok za Arkotom problém výkonu. Nie zlomyseľnosť — slepota. → characters/Soril.md: Sorilina slepota = nedokáže odlíšiť emocionálny stav od zlyhania.]

*„Ľutujem, že som ti ukázala Knihu skôr, než si bola pripravená. Mireth bude pokračovať v príprave. Ty zostaneš na základnom tréningu."*

Yera sedela za stolom a nič nepovedala.

*„Dobre,"* povedala nakoniec.

Rovnako rovný hlas ako Soril. Bez tónu. Soril to počula ako prijatie — kývla, otočila sa a pokračovala v práci.

Yera odišla z pracovne. Chodba, kamenná podlaha, liehové lampy. Počítala kroky.

V tej chodbe — nie dramaticky, nie so slzami — sa rozhodla.

Nie *idem hneď.* Len: *idem.* [NOTE: Kľúčový rozdiel oproti impulzu. Yera si nevie dovoliť impulz. Je Pursang — vyškolená na kontrolu. Rozhodnutie príde studeno, presne, ako Sorilina veta. Ona si to od nej zobrala. → characters/Yera.md: reakcia na emóciu — nie výbuch, ale precízia]

---

Prišla k Soril ráno. Čítala. Trénovala Vodu, Zem, základy. Odpovedala na otázky. Mireth sedávala teraz bližšie k Soril, pri stole kde predtým sedávala Yera, a Yera to videla a nič nepovedala. [NOTE: Yera neodhalí nič. Celý mesiac je normálna. Soril si nevšimne nič — lebo Yera sa správa presne tak ako predtým. Tréning, čítanie, disciplína. Len vnútri niečo sa skončilo.]

Večer chodila domov. Do klanového domu Saéli.

Prešla vonkajším múrom — biely kameň, tri poschodia, bez okien smerom k ulici. Z vonku len brána a stráž. Z vnútra — rajský dvor, fontány, bioluminiscenčný strom v strede atria, služobníctvo, chodby pre tridsať ľudí, z ktorých štyri pätiny boli prázdne, lebo klan Saéli už nemal tridsať ľudí. Mal osem. Plus sluhov. Plus stráž. Plus brata. [→ characters/Yera.md: klanový dom Saéli — najväčšia vila v Nyau. Kedysi plný život, teraz echá prázdnych chodieb. Bohatstvo bez ľudí.]

Braček kreslil kriedou na kameň. Dnes to bola loď. Alebo ryba. Alebo niečo, čo ešte nemalo meno. Zdvihol hlavu a usmial sa na ňu a ona sa musela otočiť, lebo keby sa neurobila, zostala by. [NOTE: Brat = mladší, ~7 rokov (~1.5 zimy). Zmienka 2/2 — iná než v ch2. Tam bol úsmev nevinný. Tu je bolestivý — Yera vie, že ho vidí naposledy. Kresba lode = nevedomý foreshadowing (Yera odchádza na lodi). „Keby sa neurobila, zostala by" = jediný moment, kde Yera takmer zmení rozhodnutie. → characters/Yera.md: brat, TODO — meno]

Sadávala v knižnici a čítala a otec ju ignoroval a ona jeho. Matka pálila kadidlo pri malej svätyni El v rohovej izbe — každý večer, rovnaká modlitba, rovnaký dym. Yerina rodina nežila spolu — koexistovala. Pod jednou strechou, v oddelených miestnostiach, za zatvorenými dverami. [NOTE: Matka sa Yere vyhýba odkedy sa dohodlo zasvätenie — nevyhľadáva kontakt, vyhýba sa očnému kontaktu. Nie nenávisť — strach. Strach zo dcéry, ktorú posiela do klietky. Matka vie, čo klietka robí. Videla to na sebe.]

Sadla na posteľ.

Začala plánovať.

---

A potom sa naučila miznúť.

Neviditeľnosť. Sorilina technika — tá, čo Soril trvala päť zím, kým ju zvládla. Yera si ju neosvojila cez Soril. Osvojila si ju cez Knihu. [NOTE: Kľúčový rozdiel: Soril sa učila neviditeľnosť akademicky — kontrolované cvičenia, postupná progresia, päť zím disciplíny. Yera čítala originál Knihy El v noci pod prikrývkou a skúšala haiku, ktoré v bielej kópii nikdy neboli. Iná motivácia = iná rýchlosť. Soril sa učila chrániť Knihu. Yera sa učila utiecť. → characters/Yera.md: talent + motivácia > disciplína + čas. → 03-technology.md: neviditeľnosť = manipulácia indexu lomu cez nanoboty]

V Knihe El to bolo napísané inak než v Sorilinom výklade. Soril učila neviditeľnosť ako štyri fázy — prvá kontrola, druhá projekcia, tretia udržanie, štvrtá rozpustenie. Akademická presnosť. Yeara čítala originál — a v origináli to neboli fázy. Bol to jeden pohyb. Jeden dych. Elania to popísala ako *zabudnutie* — nie skrytie sa pred svetlom, ale presvedčenie svetla, že tam nič nie je. [→ the-book-of-El.md: Elaniin popis neviditeľnosti = „Light forgets you." Technicko-poetický jazyk originálu vs akademický jazyk bielej kópie.]

Prvý pokus — v izbe, v noci, sama. Zlomok sekundy. Ruka zmizla po zápästie a vykríkla od prekvapenia. Nič sa nestalo — nikto nepočul. Múry boli hrubé.

Druhý pokus. Tretí. Desiaty.

Po dvoch týždňoch zvládla minútu.

Po troch týždňoch vyšla z domu. [NOTE: Soril sa to učila 5 zím. Yere stačili 3 týždne na to, aby vyšla von. Nie lebo je geniálna — lebo Soril nemala dôvod utekať. Yera áno. Motivácia nie je bonus k talentu — je to palivo, bez ktorého talent stojí. → characters/Yera.md: Pursang talent + zúfalstvo = exponenciálny rast]

---

Nyau v noci — neviditeľná.

Prvýkrát v živote stála na ulici. Prvýkrát videla bazár — stánky so sviečkami a koreninami, obchodníkov čo kričali ceny do davu, gondoly na kanáloch plné ľudí, čo sa smiali a pili a jedli veci, ktoré nikdy nevidela. Mesto žilo. A nikto v ňom nevedel, že dedička klanu Saéli stojí medzi nimi a pozerá sa na nich s ústami pootvorenými. [NOTE: Yera v meste prvýkrát — neviditeľná, anonymná. Celý život za múrmi. Teraz vidí čo jej odopreli: život. Bazár, kanály, ľudí. A nikto ju nevidí — nie kvôli múrom, ale kvôli vlastnej Spire.]

Chodila každú noc. Tridsať nocí.

Tridsať nocí neviditeľná v meste, ktoré bolo celý jej život domovom a nikdy predtým ho nevidela. Chodila po bazároch a pristavovala sa pri stánkoch a počúvala, ako ľudia hovoria — nie chrámovým jazykom, nie klanovým jazykom. Jazykom ulice. Počúvala prístavných robotníkov, krčmárov, rybárov, námorníkov. Počúvala, čo hovoria o lodi s tmavým trupom čo prišla pred dvoma zimami a odišla a možno sa vráti. Počúvala o líškinej dcére s modrými očami. O chorobe jej starého kapitána. O posádke, čo odchádza. [NOTE: Yera plánuje útek mesiac vopred — nie impulz, ale operácia. 30 dní neviditeľná v prístave, zbiera informácie. Vie kedy Itaka príde, vie že Saburo je chorý, vie že posádka je minimálna. Keď príde na molo posledný deň — nie je to prvýkrát. Je to tridsiaty prvý raz.]

Počúvala, kedy sa Itaka vráti.

Našla Arkota v treťom týždni — v prístavnej krčme, s Flintom, unavený, opálený, iný. Stála dva stoly od neho a pozerala sa na neho a on ju nevidel. Bol chudší. Plecia širšie. Ruky zmenené — pol roka vo vzduchu z neho urobilo námornníka. Ešte nie navigátora. Ale chlapca, čo nosil vrecia na inej lodi, lebo tá, ktorú chcel, ho nechcela. [NOTE: Yera vidí Arkota prvýkrát po mesiacoch — neviditeľná, v krčme. Pozerá sa na neho a on netuší. Toto je Yerin spôsob — pozorovanie pred akciou. Nikdy impulz. Vždy kontrola.]

Neukázala sa mu. Ešte nie. Ešte nemala všetko na mieste.

Chodila k prístavu každú noc posledných desať dní. Mapovala mola — ktoré lode kedy kotvia, kedy sa menia stráže, odkiaľ je najkratšia cesta z chrámu k vode. A čakala. Na jedno molo. Na jeden tmavý trup.

Itaka prišla dvadsiaty ôsmy deň.

---

Posledný večer.

Yera čakala do polnoci. Batoh bol zbalený tri dni — príručná taška, lieky, nástroje, zápisník. Vrstva na vrstvu, nič nesmelo vyčnievať, nič nesmelo štrngotať.

Neviditeľnosť — vrstvu za vrstvou, nanoboty v krvi meniace index lomu. Prešla chodbou ako tieň.

Otcova knižnica. Zámok na polici.

Yera poznala kód ešte od útleho veku, keď ju otec zavolal a ukázal jej: *tu sú peniaze klanu. Ak by niečo. Ak by ja niečo.* Vtedy ho to naučila rodová povinnosť. Teraz —

Zastavila sa uprostred pohybu. Ruka na zámku.

Za ňou — dýchanie. Tiché. Známe.

Matka stála v dverách knižnice. Bosá, v nočnej košeli, vlasy rozpustené. Pozerala sa priamo na ňu. [NOTE: Matka Yeru pristihne pri sejfe — ale Yera je neviditeľná. A matka sa díva priamo na ňu. Priamo na miesto, kde stojí. Nie vedľa, nie okolo — na ňu. Záhada matky — otvorená, nikdy nevysvetlená. Ako je možné, že matka vidí cez neviditeľnosť? Krv? Materský inštinkt? Niečo v Saéli línii? Yera sa to nikdy nedozvie.]

Yera stuhla. Neviditeľná — a predsa videná. Matka sa na ňu dívala a Yera cítila ten pohľad na koži, cez všetky vrstvy Spiry, cez nanoboty a svetlo a fyziku, ktorá hovorila, že ju nikto nemôže vidieť. A matka sa dívala.

Neviditeľnosť sa rozpadla. Yera ju pustila — nie vedome, nie rozhodnutím. Telo to urobilo samo. Pred matkou sa nedalo skrývať. [NOTE: Yera je schopná oklamať Soril, stráž, celé mesto — ale nie matku. Neviditeľnosť zlyhá pred jedinou osobou, pred ktorou by nemala. Toto zostáva otvorené — záhada bez odpovede.]

Ticho. Knižnica. Liehová lampa na minimum. Tiene na policiach, na zámku, na matkinej tvári.

A matka pochopila.

Nie pomaly — okamžite. Tak ako matky chápu. Pozrela na tašku, na topánky, na ruku na zámku, a v jej tvári prebehlo niečo, čo Yera nikdy predtým nevidela — niečo rýchle a obrovské, niečo čo nemalo čas na masku.

Oči sa jej zaliali.

Yera urobila krok vzad. Ruka preč od zámku. *Vie. Zavolá otca. Zavolá stráž.* [NOTE: Yera interpretuje slzy ako šok, hnev, zradu. Nechápe — nikdy nevidela matku plakať. Netuší, že to nie sú slzy bolesti.]

Ale matka nezavolala nikoho.

Prišla k polici. Pomaly, bosými nohami na kamennej podlahe, žiadny zvuk. Položila ruku na zámok — na miesto, kde pred sekundou bola Yerina ruka. Prsty sa jej chveli. Otvorila ho.

Slzy jej stekali po tvári a Yera ich nevedela čítať — nevedela, prečo matka plače, keď otvára sejf vlastnej dcére, nevedela čo sú to za slzy, tie tiché, bez vzlykov, len voda na tvári ženy, ktorá sa celé roky bála pozrieť sa jej do očí. [NOTE: Slzy šťastia. Matka je šťastná, že Yera robí to, čo ona nikdy nedokázala — utiecť. Ale Yera to nechápe. Vidí plačúcu matku a myslí si, že jej rozbitá srdce. Toto je tragédia ich vzťahu — ani v momente najväčšej blízkosti sa nepochopia. → characters/Yera.md: matka, komplikovaný vzťah]

Matka vybrala mešec. Ťažký. Kožený. Previazaný dvakrát. Podala ho Yere.

Pre klan Saéli to bolo menej než nič — otec to zistí na konci mesiaca pri účtoch, ak vôbec. Pre menší klan to bol celý majetok. Pre Yeru to bolo niekoľko mesiacov slobody. [NOTE: 1% majetku Saéli = celý majetok menšieho klanu. Škála bohatstva.]

Yera vzala mešec. Mechanicky. Stále nerozumela. Stále čakala krik, stráž, otca.

Matka zdvihla prst. *Čakaj.* Odišla z knižnice.

Yera stála pri otvorenom sejfe v tme a počúvala tiché kroky na chodbe a nerozumela ničomu.

Matka sa vrátila. V rukách — kabát. Kožený, dlhý, s kožušinovým golierom z niekoľkých druhov kožušiny, každá iná farba, tmavohnedá, čierna, sivá. Starý strih — z čias, keď klan Saéli bol na vrchole a babička chodila na audiencie k mestskej rade. Yera ho videla v matkinej skrini odkedy pamätala. Nikdy ho nenosila — bol príliš veľký, príliš ťažký, príliš dospelý. [→ characters/Yera.md: babičkin kabát — matka ho celý čas uchovávala. Teraz ho dáva ďalej. Nie dar — povolenie.]

Pod kabátom — čižmy. Tie drahé, z mäkkej kože, na opätkoch, s prackami po stranách. Tiež babičkine.

Položila to na stôl. Kabát, čižmy, vedľa mešca.

Výbava. Nie na cestu do chrámu. Na cestu preč. [NOTE: Matka mala výbavu pripravenú — alebo ju zobrala v tú sekundu, ale vedela kde čo je. Celý život vedela, že ten kabát nie je len spomienka na babičku. Je to úniková cesta, ktorú sama nikdy nepoužila.]

Yera sa na ňu pozrela. Matka sa na ňu pozrela.

Prvýkrát — prvýkrát, odkedy si Yera pamätala — sa jej matka pozrela priamo do očí. Modré do modrých. Tie isté oči. [NOTE: Yera má modré oči po matke. Brat tiež. Matka sa vyhýbala tomuto pohľadu celý život — lebo v tých očiach videla vlastný odraz. Vlastný nedokončený útek.]

Matka zdvihla ruku. Dotkla sa Yeriných vlasov — ľahko, letmo, prstami, ktoré sa chveli. Prešla cez ne raz. Potom stiahla ruku. [NOTE: Jediný fyzický kontakt matka-dcéra v celom arcu. Dotyk vlasov — lebo zajtra budú ostrihané. Matka to vie.]

Ústa sa jej pohli. Šepot tak tichý, že ho Yera skôr videla než počula.

*„Leť."*

Jedno slovo. Celý život ticha a jedno slovo. [NOTE: Matkin jediný dialóg v celom arcu — „Leť." Nie „buď opatrná", nie „vrať sa", nie „ľúbim ťa." Leť. Príkaz aj požehnanie. Slovo ženy, ktorá nikdy neodletela a teraz otvára klietku zvnútra.]

Matka sa otočila. Kroky na chodbe. Ticho.

Yera stála v knižnici pri otvorenom sejfe s kabátom a mešcom zlata a čižmami a slzami na tvári, ktoré neboli jej.

---

Vstala pred svitaním. Nespala.

Obliekla sa pomaly. Nie chrámové rúcho — vlastné šaty, to čo nosila pred chrámom, pred tréningom, pred Soril. Pod ne — obväzy, nástroje, balíčky liečivých zmesí. Vrstva na vrstvu.

Na vrch išiel kabát.

Sadol — tesne, ťažko, ako niečo, čo čakalo. [→ characters/Yera.md: kabát = dedičstvo cez matku. Symbolický prenos — matka dáva dcére to, čo sama nikdy nepoužila na útek.]

Pozrela sa do zrkadla. Kabát, čižmy — a pod tým... niekto koho nepoznala. Niekto komu sa nepýtaš odkiaľ ide. [NOTE: Vizuálna premena — kabát a čižmy ju menia. Nie na niekoho iného — na niekoho, koho sa nepýtaš. → characters/Yera.md: sociálna neviditeľnosť]

Vzala nožnice.

Vlasy — tie dlhé, tie Pursang, tie čo znamenali klan a chrám a identitu — ostrihala nad umývadlom. Rovnako, krátko, po ramená. Prameň padal tichšie než čakala. Takmer bez zvuku.

Vo zrkadle — niekto nový. Alebo niekto starý, koho prvýkrát videla. [NOTE: Symbolický akt — strihanie vlasov = odrezanie starého života. → characters/Yera.md: dlhé vlasy = klietka/klan/chrám. Krátke = sloboda/nová identita]

Peniaze zašité do podšívky kabátu.

Vzala batoh. Vzala tašku. Odišla z izby.

---

Klanový dom Saéli spal.

Yera prešla chodbou bez lampáša — poznala každý kameň, každý schod, každé miesto kde podlaha škrípala. Vyrástla tu. Za týmito múrmi strávila celý život — kým sa nenaučila miznúť. Tridsať nocí neviditeľná v uliciach ju naučili viac o tomto meste než osemnásť rokov za múrmi. Ale vždy sa vracala pred svitaním. Vždy tými istými dverami, v tme, než sa sluha prebudí. Nikto nevedel. [NOTE: Callback na 30 nocí neviditeľnosti. Yera pozná mesto — ale len ako duch. Nikdy nebola viditeľná na ulici. Jej tvár je strážené tajomstvo — nie preto, že by bola dôležitá pre svet, ale preto, že Saéli nechcú, aby svet vedel o nej. Dcéra klanu nie je verejná osoba — je majetok. Majetok sa nenosí na ulicu.]

Vonkajšia brána mala dva zámky. Kľúč na krku — ten chrámový, ten čo dostala pri zasvätení, ten čo mala nosiť celý život — otvoril prvý. Druhý mala pri sebe od leta, keď chodila k Soril ráno a vracala sa večer a otec zabudol zmeniť kód a ona si ho zapamätala.

Dvere sa otvorili do tmy.

Nyau v predsvitaní.

Mesto sa rozprestieralo pod ňou — aj po sto nociach v záhrade za kanálom to nikdy nevidela takto. Zhora, z kopca, na ktorom stál klanový dom. Kanály sa kľukatili mestom ako žily, mosty ich krížili po stovkách, bioluminiscenčné stromy lemovali brehy a svietili bledšie v predsvitaní, celé štvrte sa strácali v rannej hmle. Nad mestom duneli vzducholode — osvetlené lampami a modrými bioluminiscenčnými svetlami, motory rachotili aj v predsvitaní, Nyau nikdy nespalo. A ďalej, za bazármi a chrámovými záhradami a kaskádami domov — prístav. Kotvisko. Stožiare a laná a tiene lodí, čo čakali na ráno. [NOTE: Prvýkrát Yera vidí Nyau ako celok — nie malé mestečko, obrovský organizmus. Kanály, mosty, štvrte, bazáre. Yera poznala len dva body na mape — villu a chrám. Teraz vidí mapu.]

Nepoznala ho. Celý život žila v tomto meste a nepoznala ho.

Cvrčky stíchli — nie naraz, ale po jednom, ako sviečky, čo niekto sfukuje od konca radu. Prvé cikády sa ešte neozvali. Ten krátky moment ticha medzi nocou a ránom, keď aj Nyau zadrží dych.

Yera išla k chrámu. [NOTE: Najprv chrám — potom prístav. Poradie je dôležité. Yera nejde po Arkotovi, ide po Knihe. Prístav je druhý krok.]

---

Chrámová záhrada bola prázdna.

Tá lavička. Bez zastavenia, bez pohľadu. Prešla popri nej ako popri cudzom kusu dreva — lebo to tak teraz bolo. Len kus dreva na nohách. [→ 05-farewell.md (old): „lavička vyzerala menšia cez deň než v tme. Len kus dreva na nohách." — rovnaký obraz, teraz definitívny]

Bočné dvere do chrámu. Kľúč — ten čo mala od prvého dňa tréningu.

Chodba. Liehové lampy, v noci na minimum, tie fliačiky žltého svetla. Dvere na konci.

Zastavila sa.

Neviditeľnosť — Sorilina technika, určená na ochranu Knihy. Yera ju aktivovala pomaly, vrstvu za vrstvou, nanoboty v krvi meniace index lomu — nie dokonalá, nie trvalá, päť minút ak bude šetriť, ale dosť. [NOTE: Technika určená na ochranu Knihy pomáha Knihu ukradnúť. Každý nástroj čo jej Soril dala — kód, neviditeľnosť — Yera použila na opak. Soril to nemohla predvídať. A práve to ju bude neskôr trápiť najviac. → characters/Soril.md: Sorilina tragédia]

Fialová Kvintesencia — nestabilná, nie Sorilina geometria, ale dosť. Zámok sa otvoril.

Podzemná knižnica. Tá vôňa — pergamen a vosk, tá istá ako pri prvej noci, keď ju Soril vliekla za ucho.

Skrinka.

Čierne tabuľky. Pergameny medzi nimi — fialové žilky, pomalé, takmer neviditeľné v tme bez sviečky, ale tam. Pulz niečoho čo prežilo dvetisíc rokov.

Yera ich vzala.

Nie pomaly, nie dramaticky. Vzala, zabalila do vrstvy látky z tašky, uložila medzi obväzy. Skrinka zavrela, glyf zhasol, dvere zavrela za sebou. [NOTE: Yera je rýchla a presná — Pursang tréning, chrámový tréning, Soril. Ironicky — Soril ju naučila byť dostatočne dobrá na to, aby toto zvládla. → characters/Soril.md]

V chodbe stála tridsať sekúnd.

Tma. Lampy. Kameň.

Potom odišla.

---

Prístav sa prebúdzal.

Prvé vzducholode odpútavali laná, prvé posádky nakladali tovar na rampách. Obchodníci, letci, mechanici čo odchádzali skôr než sa mesto zobudí. Yera v kabáte a čižmách prešla pomedzi nich bez zastávky — zlatá mládež, bohatá, možno trochu opitá, čo idem domov ráno, nepýtaj sa, nepýtaj sa. [NOTE: Sociálna neviditeľnosť — kabát a čižmy za ňu hovoria. Nikto sa nepýta aristokratky, prečo je v prístave nad ránom. Predpokladajú opicu. Správny kabát = správna odpoveď bez otázok.]

Nikto sa nepýtal.

Prístav poznala. Tridsať nocí neviditeľná — každé kotvisko, každú krčmu, každú strážnu hliadku. Ale cez deň bol iný. Hlučnejší. Väčší. Desiatky vzducholodí v lanových úväzoch — obchodné z Beladiss a Nevrissu, nákladné, poštové, pirátske s falošnými vlajkami. V noci boli tiene. Cez deň boli obrovské. [NOTE: Yera pozná prístav z nočných prieskumov, ale cez deň je iný — väčší, hlučnejší, reálnejší. Čitateľ musí cítiť veľkosť Nyau — 5M mesto, obrovský prístav, stovky plavidiel.]

Itaka bola na treťom mole. Vedela to — videla ju pristáť pred dvoma dňami. A vedľa nej, na susednom mole — Kortegova bárka s vyblednutým nápisom. [NOTE: Yera vie presne kde čo je. 30 dní prieskumu. Nič nie je náhoda.]

Arkot stál pri Kortegovej vzducholodi. Nakladal niečo s ďalšími dvomi z posádky. [NOTE: Pol roka od interlude. Arkot a Flint skúsili Itaku — Tami ich zamietla. Našli si prácu na Kortegovej bárke. Arkot sa naučil navigovať, Flint strieľať. Teraz sú späť v Nyau — ich loď aj Itaka kotvia v prístave v rovnakom čase.]

*„Arkot."*

Otočil sa. Leopardie škvrny na krku — v rannom svetle unavené, ošúchané vetrom a slnkom.

A potom ten výraz. Nie úsmev — niečo pred úsmevom. To miesto kde tvár ešte nevie čo robiť, len oči sa rozšíria a telo stuhne a všetko ostatné čaká na pokyn.

*„Yera."*

Kabát. Čižmy. Batoh. Ostrihané vlasy.

Pochopil skôr než stihla povedať čokoľvek.

*„Ideš."*

Nie otázka. Konštatovanie. Poznal ju dosť na to, aby videl útek skôr než ho ona pomenuje.

*„Ideme,"* povedala.

---

Flint prišiel z paluby bárky keď Arkot zavolal. Lynx — rýchly, nervózny, s očami čo nikdy neboli v pokoji. Zbehol po rampe a keď uvidel Yeru, usmial sa tým svojim úsmevom — tým širokým, tým neúprimne ľahkým, za ktorým vždy niečo schoval. [→ characters/Flint.md: Flint — Mezra lynx, ~27, Arkotov najlepší kamarát]

*„Kráska zo záhrady. S batohom."* Pozrel na Arkota. *„Berieš ju?"*

*„Ona berie nás,"* povedal Arkot.

Flint prestal žartovať. Pozrel sa na Yeru — na kabát, na čižmy, na tašku. Na oči, kde neboli slzy, len rozhodnutie.

*„Kam?"*

Yera ukázala hlavou k tretiemu molu. K Itake.

Flint sa zasmial. Krátko, bez humoru.

*„Tá nás nechcela pred pol rokom. Prečo by nás chcela teraz?"*

*„Lebo teraz mám niečo, čo potrebuje."*

Otvorila kabát. Na vnútornej strane podšívky — mešec. Flint ho videl a stíchol. Arkot tiež.

*„Koľko?"* spýtal sa Flint.

*„Dosť."* [NOTE: Yera nepovie koľko. Nikdy nepovie koľko. Pre ňu je to normálne — peniaze klanu Saéli, drobné, zlomok. Pre Arkota a Flinta je to viac než za celý život zarobili. Priepasť medzi nimi — Arkot to cíti, nepovie to. Flint to vidí, nepovie to. Yera to nevie.]

---

Rampa Itaky bola spustená.

Loď vyzerala inak než pred pol rokom — unavenejšie. Trup stále tmavý, stále tichý, stále pekný tým nebezpečným spôsobom. Ale lana ošúchané. Paluba prázdnejšia. Kanón na prove — matná sivá zliatina — bol zaprášený. Nikto ho neudržiaval. [NOTE: Itaka po pol roku bez plnej posádky. Saburo chorý, starí lišiaci odchádzajú — nemajú dôvod slúžiť pod chorým kapitánom a tínedžerkou. Loď hnije v doku. Tami to vie. → characters/Tami.md: Saburova choroba = rozpad posádky]

Na rampke stála dievčina.

Sedemnásť, možno osemnásť — rovnako stará ako Yera. Kožená bunda a kovové pracky, líščie uši a líščí chvost, med-zrzavé vlasy späté. Stála s rukami skríženými a nečítala zoznam. Žiadny zoznam. Pozerala na prístav s výrazom niekoho, kto čaká a nechce čakať a vie, že čakanie je všetko čo jej zostalo. [NOTE: Zmena oproti starej verzii — Tami nie je kapitánka čo si vyberá z pozície sily. Je tínedžerka s prázdnou loďou a chorým dedom. Potrebuje ľudí. Ale nikdy to nepovie.]

Yera prišla na molo. Arkot a Flint za ňou.

Tami ich zbadala a niečo sa v jej tvári zmenilo — spoznala ich. Tí dvaja. Mezra, čo prišli pred pol rokom a chceli miesto. Vtedy mala plnú posádku a Sabura za chrbtom. Vtedy si mohla dovoliť povedať nie.

*„Vy dvaja."* Hlas plochý. Ani prekvapenie, ani uvítanie.

*„My dvaja,"* povedal Flint. *„A ona."*

Tami sa pozrela na Yeru.

Modré oči — jasné, kľudné, merali. Pohľad niekoho, kto sa naučil pozerať na ľudí a rozhodovať rýchlo. Ale pod tým — niečo iné. Únava. Nie telesná — typ, čo príde keď máte osemnásť a loď pre desať a posádku pre troch. [→ characters/Tami.md: Tami ako veliteľ — Rennov štýl rozhodovania. Rýchly, inštinktívny. Ale teraz rozhoduje z núdze, nie z pozície sily.]

*„Čo vieš robiť?"*

*„Liečiť. Diagnostika tkanív, manipulácia teploty, hojenie."* Pauza. *„Základná Spira, Voda aj Zem. Výbušniny nie."*

Tami zmerala kabát. Čižmy. Príručnú tašku.

*„Vyzeráš ako niekto, čo nikdy v živote nezdvihla vrece."*

*„Hojím ľudí čo vrecia zdvíhajú,"* povedala Yera. *„To je rozdelenie práce."*

Krátke ticho.

*„Máme liečiteľku,"* povedala Tami. *„Zlú."*

*„Teraz máte dobrú."*

Niečo v Tamiinom pohľade sa posunulo. Nie úsmev — skôr pauza medzi dvomi slovami, kde sa rozhoduje či pokračovať. Nie farba očí — výraz. Ten spôsob, akým sa Yera pozerala priamo, bez uhýbania, bez úsmevu, bez toho ochranného prázdna, čo nosili ostatní žiadatelia o miesto. Niečo v tom pohľade bolo známe — nie z Nyau, nie z prístavov.

*Otec sa tak pozeral.*

Renn. Renn, ktorý chodil do Nyau ako domov, ktorý o ňom hovoril vždy s tým špecifickým tichom, tým Rennovým, ktoré znamenalo že niečo je jeho. [NOTE: Tami si tu neurobí záver — iba záblesk. Renn chodil do Nyau. Ten pohľad — priamy, bez úsmevu, bez ochranného prázdna — jej pripomína otca. Nie konkrétne, nie logicky. Len ten záblesk čo príde a odíde. Tami ho odloží, lebo loď sa nenaloďuje sama. Nikdy ho nerozmotá do konca. → characters/Tami.md, characters/Yera.md: ich podobnosť — povahová. Zámerná ambiguita.]

*„A tí dvaja?"*

*„Navigátor,"* ukázala na Arkota. *„Pol roka na Kortegovej bárke. A strelec."* Ukázala na Flinta. [NOTE: Yera vie, čo Tami potrebuje — navigátora a strelca. Vie to z prístavných rečí, z toho čo Arkot povedal o Itake pred pol rokom. Pursang inteligencia — neponúka seba, ponúka riešenie.]

Tami sa pozrela na Arkota dlhšie než na ostatných. Navigátor, pol roka skúseností — to bolo viac než nula. Pozrela na Flinta. Strelec. Posledný raz nemal čo ukázať. Teraz?

*„Koľko?"* spýtala sa Tami. Priamo. Bez okolkov.

Yera otvorila kabát. Vytiahla mešec. Rukáv sa jej zošmykol a na predlaktí — tetovania. Glyfy. Chrámové. [NOTE: Tetovania na predlaktí = Spira makro shortcuty. → regions/nyau.md: tetované glyfy. Yera ich má z chrámového výcviku. Tami ich rozpozná — sama má tetovania, vie čo znamenajú. Elita Nyau. Kňažka.]

Tami sa pozrela na mešec. Potom na predlaktie. Potom na Yeru. Tvár sa jej nezmenila — ale oči áno. Pochopila bez zbytočných otázok. Kabát, čižmy, ostrihané vlasy, chrámové tetovania, mešec zlata pred svitaním — kňažka na úteku. [NOTE: Tami má tiež tetovania — rozpozná ich. Nečíta peniaze, číta situáciu. Nepýta sa odkiaľ a prečo. Vie, že sa jej bude hodiť.]

Tami sa poobzerala v prístave. Pomaly. Každý smer, každý tieň. Kotvisko bolo tiché — vzducholode viseli v lanových úväzoch, tmavé, motory mŕtve. Nikto.

*„Poď dnu,"* povedala Tami.

Nie im. Yere.

Yera vošla po rampke. Arkot a Flint za ňou.

---

Kajuta kapitána bola malá. Drevené steny, mosadzné klinky, mapa na stole. Svietila len jedna liehová lampa — žlté svetlo na mapách a na Tamiinom klobúku, čo visela na klinci pri dverách. Saburov klobúk. [NOTE: Saburov klobúk na klinci — nie na Taminej hlave. Ešte nie. Saburo je chorý ale nie mŕtvy. → characters/Tami.md: Saburo]

Tami si sadla za stôl. Rúky skrížené.

*„Hovor."*

Yera položila mešec na stôl. Zlato zvonilo tlmene o drevo.

*„Miesto pre troch. Ja, navigátor, strelec. Na najbližší rejs a ďalej."*

*„Utekáš."*

*„Odchádzam."*

*„To je to isté."*

*„Nie."*

Tami sa oprela. Pozerala na Yeru — nie na peniaze. Na ňu. Na kabát, čo stál viac než celá Itaka zarobí za zimu. Na čižmy, čo nikdy nestáli v blate. Na ruky, čo nikdy nedržali lano. A na oči — modré, pokojné, bez slzy — v ktorých nebola prosba.

Bola v nich ponuka.

Dlhé ticho.

*„Saburo je chorý,"* povedala Tami. Potichu. Nie ako tajomstvo — ako vysvetlenie. Prečo loď vyzerala unavene. Prečo posádka bola tri lišiaci a dievča. *„Posádka odchádza. Dvaja už odišli v Beladiss. Ďalší odíde zajtra."*

Neprosila. Len hovorila.

*„Potrebujem ľudí. Ale nie kohokoľvek. Potrebujem ľudí čo nepôjdu preč, keď bude zle."*

Tami sa odmlčala. Pozrela na všetkých troch. Pomaly. Jedného po druhom.

*„Čo uvidíte na tejto lodi, čo počujete, čo sa dozviete — zostáva na tejto lodi. Navždy. Nie na mesiac. Nie na rejs. Na celý život."*

Ticho.

*„Ak to nedokážete, teraz je čas odísť. Teraz. Nie zajtra. Teraz. Za tou rampkou sú ešte len námorníci čo hľadajú prácu. Za dve hodiny budú spolupáchateľmi."* [NOTE: Tami žiada prísahu mlčanlivosti. Itaka nesie tajomstvá — Saburo, Rennov odkaz, všetko čo Tami skrýva. Kto vstúpi na palubu, je v tom navždy. „Spolupáchateľmi" — Tami vie, čo ponúka. Nie prácu. Rodinu. A rodina mlčí.]

Nikto sa nepohol.

*„Navigátor,"* povedala Tami a pozrela na Arkota. *„Pol roka na Kortegovej bárke nestačí. Ale lepší než nič. Skúšobná doba — prvý rejs. Ak zablúdiš, hodím ťa cez palubu."*

Arkot kývol.

*„Strelec."* Pozrela na Flinta. *„Pri kanóne si bol?"*

*„Malokalibri na Kortegovej bárke. Obrana pred pirátmi v úžine. Štyri zásahy zo šiestich."*

*„A pred pol rokom nula zo šiestich."*

*„Pred pol rokom som nemal na čo strieľať."*

Tami ho zmerala. Potom kývla.

*„A ty."* Späť na Yeru. *„Liečiteľka."*

*„Áno."*

*„Ten starý hore je chorý. Kašeľ — nie bežný. Hlboký. Už tri mesiace."* Pauza. Tami sa dívala na stôl. *„Pozrieš sa na neho."*

Nie prosba. Nie otázka. Niečo medzi — miesto kde hrdosť stretne potrebu a obe sa tvária, že sa nepoznajú. [NOTE: Tami nikdy neprosí. Ale „pozrieš sa na neho" = prosba v jej jazyku. Saburo je všetko čo jej zostalo z rodiny. A Yera je liečiteľka. Toto nie je obchod — toto je dôvod, prečo Tami otvorila dvere kajuty.]

*„Pozriem sa na neho,"* povedala Yera.

Tami vzala mešec zo stola. Zvážila ho v ruke — ťažký, tichý, neokázalý.

*„Štvrtá kajuta, ľavá strana. Vy dvaja — hamaky na spodnej palube."*

Vstala. Pri dverách sa zastavila.

*„Ako sa voláš?"*

Zlomok sekundy.

*„Yera."* [NOTE: Nie Yerana. Nie Saéli. Len Yera. Prvýkrát v živote — predstavenie bez klanového mena. → characters/Yera.md: nová identita začína tu]

Tami kývla. Otvorila dvere.

*„Odplávame za dve hodiny."*

---

Yera stála na palube Itaky a pozerala na Nyau.

Mesto sa prebúdzalo pod ňou — prvé stánky otvárali, prvé gondoly na kanáloch, vôňa čerstvého chleba z pekárne za mostom, vzdialené volanie muezínov z minaretov Cirkvi na druhom brehu. Muchy sa už zdvíhali nad kanálmi, kde slnko začínalo hriať stojatú vodu. O hodinu bude smrdieť. O dve bude neznesiteľne. Tak fungovalo Nyau cez deň — krásne v noci, neznesiteľné cez poludnie.

Chrám El na kopci nad mestom. Biely kameň, žiariaca kupola. Za ním — klanový dom Saéli. Za múrmi, za bránou, za zamknutými dverami. Brat kreslí na zem kriedou. Matka sa modlí. Otec netuší. [NOTE: Yera tu neopúšťa mesto — opúšťa klietku. Nikdy v nej nebola šťastná, ale bola to jej klietka. Teraz je vonku a svet je obrovský a neznámy a desivý. Ale dvere sú otvorené.]

Arkot stál vedľa nej. Mlčal. Držal ju za ruku — nie dramaticky, nie veľkolepým gestom. Len ruka. Teplá. Prítomná.

Vedel, že je Pursang. Vedel, že nie je z kanálov. Dievča z kopca, čo chodilo do záhrady v noci a nikdy nepovedalo priezvisko — vedel, že mešec zlata bol pre ňu drobné.

Nevedel koľko vysoko. Nemal potuchy. [NOTE: Arkot netuší, že chodil s dedičkou najvplyvnejšieho klanu v meste. Pre neho bola Yera dievča z kopca — šikovná, tichá, s kadidlom na šatách. Nikdy ju nenapadlo povedať. Nikdy ho nenapadlo spýtať sa.]

Yera sa neotočila.

Nyau za ňou — kanály, bioluminiscenčné stromy bledšie v rannom svetle, prístav čo sa prebúdzal, chrám El na kopci nad mestom. Vždy bol krásny. Odjakživa. Celý jej život.

Nič z toho ju nezastavilo. [NOTE: Finálna obrazová nota — Nyau svietiace za Yerou, Yera chrbtom k nemu. Nie tragické lúčenie — definitívne. Yera sa neotočí ani raz. To je rozhodnutie, nie tvrdosť. → characters/Yera.md]

A čakala. Nie na Arkota — ten stál vedľa nej. Nie na Flinta — ten čistil kanón na prove a usmial sa tým svojim úsmevom. Nie na Tami — tá bola hore, na veliteľskom mostíku, a dávala rozkazy dvom starým lišiakom, čo ešte zostali.

Čakala na niečo, čo ešte nevedela pomenovať. [NOTE: „Čakala na niečo čo ešte nevedela pomenovať" = sloboda. Nie Arkot — sloboda. Arkot bol prvý záblesk. Kniha El bude spúšťač. Útek bol dôsledok. → characters/Yera.md: pravý dôvod úteku nie je Arkot, je to strach z dôsledkov krádeže + túžba po slobode ktorú Arkot ukázal ale nedal]

Itaka sa zdvihla.

Ticho. Žiadny motor, žiadny dym. Len — zdvihla sa. Jemne. Dokonale. Akoby vzduch sám ju zobral. [→ 03-technology.md: Spira-crystal drive — tichý pohon]

Nyau kleslo pod ňu. Kanály sa zmenšili na vlásočnice. Chrám sa stal bodkou. Klanový dom zmizol za kopcom.

Yera stála na palube a neplakala.

Vzduch bol studený a čistý a nekonečný. Pod ňou svet, nad ňou nič. Prvýkrát v živote — žiadne múry, žiadne dvere, žiadny zámok.

Prvýkrát v živote.

---

[NOTE: Merged kapitola z pôvodných ch5 (Rozlúčka) a ch6 (Krádež). Arc: Soril zlomí dôveru → mesiac prípravy → matka pomáha → krádež Knihy El → prístav → Arkot a Flint → Tami → mešec zlata → kajuta → odlet.]

[NOTE: Pôvodná rozlúčková scéna Arkot-Yera pri bráne záhrady vypadla — Arkot neodchádza sám. Odchádzajú spolu. Rozlúčka nie je s Arkotom — je s Nyau.]

[NOTE: Kľúčové zmeny oproti pôvodným ch5+ch6:
- Arkot a Flint sa nedostanú na Itaku sami — sú Mezra, nikto. Pred pol rokom ich Tami zamietla.
- Našli si prácu na inej lodi, pol roka skúseností.
- Yera kúpi vstup za peniaze od matky — 1% majetku klanu = celý majetok menšieho klanu.
- ZMENA: Yera NEKRADNE peniaze. Matka ju pristihne pri sejfe, pochopí, otvorí sejf so slzami šťastia. Dá jej peniaze, kabát, čižmy. Povie jedno slovo: „Leť."
- ZÁHADA MATKY: Yera bola neviditeľná — a matka ju videla. Ako? Otvorené, nikdy nevysvetlené.
- Tami potrebuje posádku — Saburo chorý, posádka minimálna. Nie je v pozícii odmietať.
- Tami vidí mešec → poobzerá sa v prístave → pozve ich dnu. Rennov inštinkt.
- Yera je liečiteľka + Saburo je chorý = dôvod prečo Tami otvorí dvere kajuty.]

[NOTE: Nové pridané elementy:
- Yera nikdy nebola v prístave — nikdy nevidela vlastné mesto. 5M metropola (najväčšie mesto v známom svete), jej tvár strážené tajomstvo.
- Brat (~7 rokov / 1.5 zimy, modré oči, kreslí kriedou, neposlušný chvostík) — jednoduché zmienky, nezaťažuje dej.
- Klanový dom Saéli — vila pre 30 ľudí, 8 obyvateľov + sluhovia. Prázdne chodby.
- Priepasť Yera-Arkot — on netuší ako vysoko je ona v pyramíde.
- Matka — komplikovaný vzťah, roky ticha (od dohodnutého zasvätenia), vyhýbanie očnému kontaktu. Pomáha utiecť = jediný akt lásky.]

[→ characters/Yera.md: backstory uzavretý — matka pomáha, krádež Knihy El, útek z rozhodnutia nie impulzu]
[→ characters/Tami.md: prvé stretnutie s Yerou — modré oči, Saburo chorý, potrebuje posádku]
[→ characters/Soril.md: tragédia pedagóga — každý nástroj čo dala Yere, Yera použila inak]
[→ characters/Arkot.md: na Itake — Yera ho nájde v prístave, zaplatí za neho]
[→ characters/Flint.md: pol roka skúseností na Kortegovej bárke, strelecké skills]
[→ the-book-of-El.md: Kniha teraz mimo chrámu — tikajúca bomba]
[→ 01-timeline.md: ~AY 3012 — Yera opúšťa Nyau, pridáva sa k Itake]
[→ regions/nyau.md: 5M metropola, prístav, klanový dom Saéli]
