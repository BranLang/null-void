> *„Pravda nie je pre každého. Pravda je pre tých, čo unesú váhu pravdy."*
> — Kniha El, originál, fáza 4 (v kanonických kópiách vynechané)

[→ the-book-of-El.md: Fáza 4 — Breaking. Soril verí, že Yera pravdu neunesie. Mýli sa v smere.]

# Scéna 4: Krádež

**POV**: Yerana Saéli (3. osoba, limited)
**Lokácia**: Nyau — Sorilina pracovňa → klanový dom Saéli → chrámová podzemná knižnica → prístav → Itaka
**Čas**: ~AY 3011-3012, niekoľko týždňov po rozlúčke s Arkotom
**Nálada**: Studený zlom → týždeň tichej prípravy → presná noc. Nie impulz — rozhodnutie, ktoré čakalo na povolenie.

---

*„Prvé zlyhanie za dvetisíc rokov."*

Soril to povedala bez hnevu. Bez sarkamu. Stála pri okne a pozerala na chrámový dvor a hovorila tónom, akým by hovorila o počasí, o oprave strechy, o niečom administratívnom čo treba vyriešiť.

*„Ľutujem, že som vám ukázala Denník skôr, než ste boli pripravená. Mireth bude pokračovať v príprave. Vy zostanete na základnom tréningu."*

Yera sedela za stolom a nič nepovedala.

*„Dobre,"* povedala nakoniec.

Rovnako rovný hlas ako Soril. Bez tónu. Soril to počula ako prijatie — kývla, otočila sa a pokračovala v práci. [NOTE: Soril nemyslí toto ako trest. Myslí to ako pedagogickú korekciu — Mireth je rezerva, Yera potrebuje čas. Pre Soril je Yerin smútok za Arkotom problém výkonu. Nie zlomyseľnosť — slepota. → characters/Soril.md: Sorilina slepota = nedokáže odlíšiť emocionálny stav od zlyhania.]

Yera odišla z pracovne. Chodba, kamenná podlaha, liehové lampy. Počítala kroky.

V tej chodbe — nie dramaticky, nie so slzami — sa rozhodla.

Nie *idem hneď.* Len: *idem.* [NOTE: Kľúčový rozdiel oproti impulzu. Yera si nevie dovoliť impulz. Je Pursang — vyškolená na kontrolu. Rozhodnutie príde studeno, presne, ako Sorilina veta. Ona si to od nej zobrala. → characters/Yera.md: reakcia na emóciu — nie výbuch, ale precízia]

---

Týždeň.

Prišla k Soril ráno. Čítala. Trénovala Vodu, Zem, základy. Odpovedala na otázky. Mireth sedávala teraz bližšie k Soril, pri stole kde predtým sedávala Yera, a Yera to videla a nič nepovedala. [NOTE: Yera neodhalí nič. Celý týždeň je normálna. Soril si nevšimne nič — lebo Yera sa správa presne tak ako predtým. Tréning, čítanie, disciplína. Len vnútri niečo sa skončilo.]

Večer chodila domov. Do klanového domu Saéli — kamenné chodby, portréty predkov, vôňa kadidla ktoré matka pálila každý večer pri malej svätyni El v rohovej izbe. Sadávala v knižnici a čítala a otec ju ignoroval a ona jeho.

Tú noc, po prvý deň po Soril, sedela v knižnici dlhšie než zvyčajne. Pozerala na policu za otcovým stolom — zámok, ktorý poznala od dvanástich rokov, kedy ju otec zavolal a ukázal jej: *tu sú peniaze klanu. Ak by niečo. Ak by ja niečo.* Vtedy ho to naučila rodová povinnosť. Teraz jej to dával ona.

Vstala. Otvorila zámok. [NOTE: Nie krádež — Yera verí, že toto jej patrí. Nie iracionálne — dedička klanu Saéli má nárok. Ale klan by to tak nečítal. Ona to číta tak. Toto je jej druh logiky: vezme to čo považuje za svoje, nie čo jej dali. → characters/Yera.md: Pursang hrdosť — nikdy neprosí, berie]

Vzala dosť. Nie všetko — to by si otec všimol skôr. Dosť na niekoľko mesiacov, dosť na lodnú cestu, dosť na to aby nemusela prosiť.

Zavrela zámok. Vrátila sa do izby. Sadla na posteľ.

Začala plánovať.

---

Trasa prvá: Arkot ide s Itakou. Itaka je Rennova loď. Renn je — bol — meno, ktoré poznal každý v prístavných krčmách od Nyau po Beladiss. Legenda, ako hovoria starší námorníci. *Rennova líška,* prezývali ho, lebo prišiel vždy skôr než čakal zákazník a nikdy neprišiel tam kde čakalo nebezpečenstvo.* Mŕtvy pred niekoľkými rokmi — loď zdedila dcéra. Sedemnásťročná, hovoria. Modré oči ako otec. [NOTE: Yera vie o Tami z prístavných krčiem — chodila tam počas tréningu, lebo Soril posielala kňažky do dolného mesta na kliniku. Renn bol celebrita. Tami zdedila otcov biznis aj povesť. → characters/Tami.md: Renn ako legenda, Tami ako dedička]

Trasa druhá: Itaka. Kde kotví? Renn mal základňu v Beladiss pred tým ako začal lietať ďalej. Tami prebrala zásoby na rovnakých miestach — tak hovoria. Beladiss, potom západ. Arkot povedal západ.

Trasa tretia — a tú si Yera nechala na koniec, na noc pred odchodom, lebo vedela že ak na ňu pomyslí skôr, nestane sa: chrámová knižnica. Podzemná miestnosť. Čierne tabuľky. Pergameny s fialovými žilkami.

*Anjel ju zachránil,* hovorila Soril.

*Aj ona si vybrala,* počula Yera.

A teraz: *ešte ste neboli pripravená na pravdu.*

Kto rozhoduje o pripravenosti? [NOTE: Toto je jadro Yerinej logiky. Nie pomsta, nie romantická gesta — filozofická odpoveď. Soril rozhoduje kto je hodný pravdy. Yera sa rozhodne, že toto rozhodnutie patrí nej. Kniha El patrí tomu, kto ju prečíta — nie tomu, kto ju stráži. Elania by súhlasila. Cirkev nie. → the-book-of-El.md: interpretačný paradox — rovnaký text, opačné závery]

---

Na siedmy deň vstala pred svitaním.

Obliekla sa pomaly. Nie chrámové rúcho — vlastné šaty, to čo nosila pred chrámom, pred tréningom, pred Soril. Pod ne — obväzy, nástroje, balíčky liečivých zmesí. Vrstva na vrstvě, nič nesmelo vyčnievať, nič nesmelo štrngotať.

Na vrch išiel kabát.

Babičkin — kožený, dlhý, s kožušinovým golierom z niekoľkých druhov kožušiny, každá iná farba, tmavohnedá, čierna, sivá. Starý strih, staré strihy — z čias, keď klan Saéli bol na vrchole a babička chodila na audiencie k mestskej rade. Yera ho videla v šatníku odkedy pamätala. Nikdy ho nenosila — bol pre ňu príliš veľký, príliš ťažký, príliš dospelý.

Teraz sadol.

Pozrela sa do zrkadla. Kabát, čižmy — tie drahé, z mäkkej kože, na opätkoch, s prackami po stranách, tiež babičkine — a pod tým... niekto koho nepoznala. Niekto komu sa nepýtaš odkiaľ ide. [NOTE: Vizuálna premena — zlatá mládež estetika nie je Yerin štýl (je príliš tichá, príliš zurčivo-nenápadná). Ale kabát a čižmy ju menia. Nie na niekoho iného — na niekoho, koho sa nepýtaš. To je rozdiel. → characters/Yera.md: stealth nie je len Spira — je to sociálna neviditeľnosť]

Vzala nožnice.

Vlasy — tie dlhé, tie Pursang, tie čo znamenali klan a chrám a identitu — ostrihala nad umývadlom. Rovnako, krátko, po ramená. Prameň padal tichšie než čakala. Takmer bez zvuku.

Vo zrkadle — niekto nový. Alebo niekto starý, koho prvýkrát videla. [NOTE: Symbolický akt — strihanie vlasov = odrezanie starého života. Praktický dôvod (nespoznajú ju) je reálny, ale symbolický je silnejší. → characters/Yera.md: dlhé vlasy = klietka/klan/chrám. Krátke = sloboda/nová identita]

Batoh pri posteli — nachystaný tri dni pred tým. Príručná taška — lieky, nástroje, zápisník. Peniaze zašité do podšívky kabátu.

Vzala batoh. Vzala tašku. Odišla z izby.

---

Klanový dom Saéli spal.

Yera prešla chodbou bez lampáša — poznala každý kameň, každý schod, každé miesto kde podlaha škrípala. Vyrástla tu. Vedela ako odísť bez zvuku.

Vonkajšia brána mala dva zámky. Kľúč na krku — ten chrámový, ten čo dostala pri zasvätení, ten čo mala nosiť celý život — otvoril prvý. Druhý mala pri sebe od augusta, keď chodila k Soril ráno a vracala sa večer a otec zabudol zmeniť kód a ona si ho zapamätala.

Dvere sa otvorili do tmy.

Nyau v predsvitaní. Kanály tiché, gondolieri ešte spali. Prvé stánky zatvárali — tí čo predávali nočným hosťom. Bioluminiscencia stromov bledšia v tej šedivej hodine, keď tma nevie, že prehrá.

Yera išla k chrámu. [NOTE: Najprv chrám — potom prístav. Poradie je dôležité. Yera nejde po Arkotovi, ide po Knihe. Prístav je druhý krok.]

---

Chrámová záhrada bola prázdna.

Tá lavička. Bez zastavenia, bez pohľadu. Prešla popri nej ako popri cudzom kusu dreva — lebo to tak teraz bolo. Len kus dreva na nohách. [→ 03.5-rozlucka.md: „lavička vyzerala menšia cez deň než v tme. Len kus dreva na nohách." — rovnaký obraz, teraz definitívny]

Bočné dvere do chrámu. Kľúč — ten čo mala od prvého dňa tréningu.

Chodba. Liehové lampy, v noci na minimum, tie fliačiky žltého svetla. Dvere na konci.

Zastavila sa.

Neviditeľnosť — Sorilina technika, určená na ochranu Knihy. Yera ju aktivovala pomaly, vrstva za vrstvou, nanoboty v krvi meniace index lomu — nie dokonalá, nie trvalá, päť minút ak bude šetriť, ale dosť. [NOTE: Technika určená na ochranu Knihy pomáha Knihu ukradnúť. Každý nástroj čo jej Soril dala — kód, neviditeľnosť — Yera použila na opak. Soril to nemohla predvídať. A práve to ju bude neskôr trápiť najviac. → characters/Soril.md: Sorilina tragédia]

Fialová Kvintesencia — nestabilná, nie Sorilina geometria, ale dosť. Zámok sa otvoril.

Podzemná knižnica. Tá vôňa — pergamen a vosk, tá istá ako pri prvej noci, keď ju Soril vliekla za ucho.

Skrinka.

Čierne tabuľky. Pergameny medzi nimi — fialové žilky, pomalé, takmer neviditeľné v tme bez sviečky, ale tam. Pulz niečoho čo prežilo dvetisíc rokov.

Yera ich vzala.

Nie pomaly, nie dramaticky. Vzala, zabalila do vrstvy látky z tašky, uložila medzi obväzy. Skrinka zavrela, pentagram zhasol, dvere zavrela za sebou. [NOTE: Yera je rýchla a presná — Pursang tréning, chrámový tréning, Soril. Ironicky — Soril ju naučila byť dostatočne dobrá na to, aby toto zvládla. → characters/Soril.md]

V chodbe stála tridsať sekúnd.

Tma. Lampy. Kamen.

Potom odišla.

---

Prístav sa prebúdzal.

Prvé bárky vychádazali z kanálov, prvé gondoly nakladali tovar. Rybári, obchodníci, námorníci čo odchádzali skôr než sa mesto zobudí. Normálne ráno. Yera v kabáte a čižmách prešla pomedzi ne bez zastávky — zlatá mládež, bohatá, možno trochu opitá, čo idem domov ráno, nepýtaj sa, nepýtaj sa.

Nikto sa nepýtal.

Itaka nekotviakotviačila v Nyau — vedela to. Ale vedela tiež kde Tami berie zásoby pred ďalšou rutou na západ. Beladiss. To povedal Arkot ešte v záhrade, v tú noc keď ona nechcela počúvať ale počúvala každé slovo.

Na obchodnej bárke smerujúcej na západ kúpila miesto za tri zlaté. Kapitán sa na ňu pozrel — kabát, čižmy, taška — a vzal peniaze bez otázok.

Správny kabát za správnu cenu.

---

Keď bárka odplávala, Yera sa neotočila.

Nyau za ňou — kanály, bioluminiscenčné stromy bledšie v rannom svetle, prístav čo sa prebúdzal, chrám El na kopci nad mestom. Vždy bol krásny. Odjakživa. Celý jej život.

Nič z toho ju nezastavilo. [NOTE: Finálna obrazová nota — Nyau svietiace za Yerou, Yera chrbtom k nemu. Nie tragické lúčenie — definitívne. Yera sa neotočí ani raz. To je rozhodnutie, nie tvrdosť. → characters/Yera.md]

Myslela na to čo Soril povedala o prvom stretnutí so Samaellom v lese — *bála si sa? Najviac v živote. A dodnes sa bojím. Ale viera mi dáva silu.*

*Čo je tvoja viera, Yera?*

Nevie. Ešte. Ale vie toto: vonku je priestor, kde si môžeš vybrať — aj démona, aj more, aj ostrihané vlasy — a nikto ti nepovie, že si nebola dosť hodná pravdy. [NOTE: Yera neuteká KU Arkotovi — uteká OD podmienky. Klan Saéli podmieňoval lásku výkonom. Soril podmienila pravdu pripravenosťou. Arkot — naivný, mladý, zaľúbený — nekladol podmienky. To je dôvod. Nie romantika. Bezpodmienečnosť. → characters/Yera.md: pravý dôvod úteku]

---

Beladiss malo iný zápach než Nyau.

Menej bioluminiscencie, viac dymu, viac kovárne, viac rybieho oleja. Prístav bol hlučnejší, nahustejší, pracujúcejší. Žiadna architektúra z koralov — len kameň a drevo a lode nahustené pri moloch ako sardiny.

Yera sa pýtala v prvej krčme pri prístave.

*„Itaka? Líškin koráb?"* Krčmár sa pozrel na kabát. *„Kotví na treťom mole. Ale kapitánka dnes naloďuje — ak chcete miesto, choďte teraz."*

Tretie molo.

Itaka bola väčšia než si predstavovala z Arkotovho opisu. Tmavý trup, bez zdobenia, bez nápisov okrem mena na zádi drobným písmom akoby si nebola istá, či sa chce hlásiť. Felix 88mm na prídí — Yera ho poznala z krčmových opisov, z prístavných legiend. Sorilina technika namierila na svet. Spira-pohon bez zvuku. [→ 02.5-interlude-itaka.md: Arkot a Flint vidia Itaku v Nyau — rovnaká loď, teraz z Yerinej perspektívy]

Na rampke stála dievčina.

Sedemnásť, osemnásť — rovnako stará ako Yera. Kožená bunda a kovové pracky, líščie uši a líščí chvost, med-zrzavé vlasy späté. Stála s rukami skríženými a čítala zoznam — nie si pozrela nahor, keď Yera prišla na molo, len ruku zdvihla bez pohľadu.

*„Fronta je za rohom."*

*„Nie som v rade,"* povedala Yera. *„Hľadám prácu."*

Teraz sa Tami pozrela nahor.

Modré oči — jasné, kľudné, merali. Rovnaký tón pohľadu ako Soril, len mladší a menej unavený. Pohľad niekoho, kto sa naučil pozerať na ľudí a rozhodovať rýchlo — posádka si vyberala tak isto ako loď si vyberala vietor. [→ characters/Tami.md: Tami ako veliteľ — Rennov štýl rozhodovania. Rýchly, inštinktívny, presný.]

*„Čo vieš robiť?"*

*„Liečiť. Diagnostika tkanív, manipulácia teploty, hojenie."* Pauza. *„Základná Spira, Voda aj Zem. Výbušniny nie."*

Tami zmerala kabát. Čižmy. Príručnú tašku.

*„Vyzeráš ako niekto, čo nikdy v živote nezdvihla vrece."*

*„Hojím ľudí čo vrecia zdvíhajú,"* povedala Yera. *„To je rozdelenie práce."*

Krátke ticho. Tami s ňou pohľadom — nie nepriateľsky, len meravo. [NOTE: Tami si všimne modré oči hneď. Ale ešte nevie prečo ju to zastaví. Len záblesk niečoho — déjà vu, pochybnosť, niečo čo nespracuje hneď. → characters/Tami.md: intuícia ako Rennova vlastnosť]

*„Máme liečiteľku,"* povedala Tami. *„Zlú."*

*„Teraz máte dobrú."*

Ďalší záblesk. Tie oči. Modré, jasné — rovnaký odtieň ako jej vlastné, čo bola vec, na ktorú nebola zvyknutá, lebo Vulpes z juhu mali väčšinou zelené alebo jantárové a Pursang mali plnšiu modrú, ale toto bolo —

*Otec mal modrú.*

Renn. Renn, ktorý poznal každý prístav od Nyau po Beladiss, ktorý chodil do Nyau ako domov, ktorý hovoril o Nyau vždy s tým špecifickým tichom, tým Rennovým, ktoré znamenalo že niečo sú jeho. [NOTE: Tami si tu neurobí záver — iba záblesk. Renn chodil do Nyau. Modré oči sú Pursang črta. Nie každý Pursang je Rennov potomok. Ale záblesk je tam — a Tami ho odloží, lebo loď sa nenaloďuje sama. Nikdy ho nerozmotá do konca. Yera tiež nie. Tajomstvo ostane záhradou. → characters/Tami.md, characters/Yera.md: ich podobnosť — fyzická (modré oči, vek, výška) aj povahová (ticho, presnosť). Sú ako sestry. Možno viac. Možno nie. → NOTE: Zámerná ambiguita — autor rozhodne neskôr]

*„Ako sa voláš?"*

Zlomok sekundy.

*„Yera."* [NOTE: Nie Yerana. Nie Saéli. Len Yera. Prvýkrát v živote — predstavenie bez klanového mena. → characters/Yera.md: nová identita začína tu]

Tami sa vrátila k zoznamu.

*„Štvrtá kajuta, ľavá strana. Odplávame za dve hodiny."*

---

[NOTE: Posledná scéna Nyau arcu. Arc je uzavretý: Festival (sloboda) → Klietka (zasvätenie) → Záhrada (zakázaná láska) → Čierna kniha (pravda) → Rozlúčka (Arkot odchádza) → Zlom (Soril odníme dôveru) → Týždeň prípravy → Noc krádeže → Beladiss → Itaka.]

[NOTE: Yera nepovie Tami o Arkotovi. Tami sa nespýta. Arkot je niekde na palube — Yera to zistí sama. Tami nesprostredkúva — každý člen posádky je zodpovedný za seba. Stretnutie Yery a Arkota na Itake = iná scéna, iný čas.]

[NOTE: Krádež Knihy El NIKDY nevyjde von. Yera to nepovie Arkotovi, nepovie Tami. Nesie to sama. Neskôr — Flintov plán. Yera nesúhlasí, ide za Arkotom. Jej najväčšia vina: vedela, šla. Dve krádeže, dve mlčania, dva mŕtvi (Flint, dôsledky). → characters/Yera.md: Dvojité mlčanie]

[NOTE: Soril zistí krádež na rutinnej mesačnej kontrole. Otvorí skrinku. Zavrí ju. Sadne si. Dlho sedí. Nezavolá stráž, nezavolá klan Saéli. Chráni Yeru — lebo Yera je stále jej vybraná, aj keď ukradla, aj keď ušla. A lebo Soril vie, že Yere dala kód. Dala jej neviditeľnosť. Naučila ju techniky. Každý nástroj použila Yera inak. Sorilina tragédia. → characters/Soril.md: TODO — Soril POV scéna po krádeži]

[NOTE: Mormiel — informátori v chráme. Vie skôr než Soril. Začne hľadať ticho. Yera sa stáva cieľom ešte pred Shoravenom. → characters/Mormiel.md]

[→ characters/Yera.md: backstory uzavretý — krádež Knihy El, útok z rozhodnutia nie impulzu]
[→ characters/Tami.md: prvé stretnutie s Yerou — modré oči, záblesk o Rennovi]
[→ characters/Soril.md: tragédia pedagóga — každý nástroj čo dala Yere, Yera použila inak]
[→ the-book-of-El.md: Kniha teraz mimo chrámu — tikajúca bomba. Verejné odhalenie o tri zimy.]
[→ characters/Arkot.md: je na Itake — Yera ho nájde sama. Stretnutie = iná scéna]
[→ 01-timeline.md: ~AY 3012 — Yera opúšťa Nyau, pridáva sa k Itake v Beladiss]
[→ regions/nyau.md: posledný obraz — bioluminiscenčný prístav za Yerinym chrbtom]
[→ regions/beladiss.md: Beladiss prístav — dym, kováreň, rybí olej, kameň a drevo]
