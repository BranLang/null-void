> *„Každý prístav má svoju legendu. Nyau má dve — svietiacu záhradu a Itaku."*
> — prístavný robotník, Nyau, ~AY 3011

[NOTE: Citát fiktívny — vyjadruje status Itaky ako legendy medzi prístavnými robotníkmi]

# Interlude 2.5: Itaka

**POV**: Arkot + Flint (3. osoba, limited — striedanie, ale krátke)
**Lokácia**: Nyau — prístav, prístavná krčma
**Čas**: ~AY 3011, niekoľko mesiacov po festivale. Ráno.
**Nálada**: Robotnícka každodennosť, nečakané prekvapenie — atmosféra legendy ktorá pristála

---

Ráno v prístave voňalo rybami, dechtom a včerajším vínom. A smrdelo — tým špeciálnym nyauským smradom, čo prichádzal s horúčavou, keď slnko začalo pražiť na stojatú vodu v kanáloch a zdvíhať zo dna to, čo tam hnilo celú noc. Muchy sa zdvihli s prvým teplom — veľké, zelené, otravné, bzučiace okolo hláv robotníkov, sadajúce na všetko mokré a na všetko mŕtve. Cez deň boli neoddeliteľnou súčasťou prístavu, ako laná alebo nadávky.

Arkot nakladal vrecia od svitu. Sedem hodín, osem hodín, deväť — počítal ich podľa bolesti v pleciach, nie podľa hodín. Hodiny mal len kapitán. Robotníci mali plecia.

Flint stál o desať stôp ďalej a namiesto vriec nosil len svoju hubu — presúval sa od skupiny k skupine, smial sa, hovoril, gestikuloval. Flint nenosil vrecia. Flint nikdy nenosil vrecia. Flint bol z tých ľudí, čo vždy nájdu spôsob ako stáť vedľa práce bez toho, aby ju robili, a pritom sa nikdy necítia zle. [→ characters/Flint.md: Flint — Mezra lynx z Beladiss, rýchly, nervózny, marksman. Arkotov najlepší kamarát od detstva]

„Arkot." Flintov hlas. Zvláštny tón — nie ten bežný, nie ten vtipkujúci.

Arkot zdvihol hlavu.

Flint stál na okraji mola a ukazoval na západ. Rukou, nie len pohľadom. Celým ramenom, ako dieťa.

Arkot odložil vrece.

---

Loď prišla od západu, kde ráno slnko ešte len liezlo za obzor a nebo bolo stále sivofialové. Prišla ticho — nie ako obchodné vzducholode, čo praskali dieselovými motormi a sypali čierny dym. Ticho. Plynulo. Akoby vzduch ju niesol zadarmo. [→ 03-technology.md: Itaka — Spira-crystal drive, nie parný motor. Žiadny dym, žiadny hluk. Revolučná technológia Maki]

Bola malá. Menšia než obchodné karavány, čo zastavovali v Nyau každé tri týždne. Menšia než väčšina nákladných lodí v prístave. Ale niečo na nej bolo zlé — zlé tým správnym spôsobom. Trup z tmavého kovu — nie oceľ, niečo iné, niečo, čo odrážalo svetlo inak, matnejšie, hlbšie. Tvar nízky, úzky, agresívny, ako keby niekto vzal myšlienku rýchlosti a dal jej formu. A na prove — kanón. Absurdne veľký na loď tejto veľkosti. Hlavňa mierila dole v pokojovej polohe, ale aj tak. [→ characters/Renn.md: Itaka — malá, rýchla, smrteľná. Postavená Maki pre Renna, Makina class 4th series prototype. „Felix" — 88mm kanón, masterpiece. Veľkosť lode je jej výhoda — nie je nákladná, je lovecká.]

Na boku — meno. Vyrezané, nie namaľované. *ITAKA.*

Robotníci v prístave stíchli jeden po druhom. Nie naraz — vlna ticha, čo sa šírila od mola smerom k skladiskám, ako keď hodíš kameň do kanálu. Ktosi odhodil vrece. Ktosi iný si strel ruky do bokov. Starý doker pri žeriave si zložil čiapku.

*„Itaka,"* povedal niekto za Arkotom. Potichu. Reverencia, nie konštatovanie. [NOTE: Itaka je legenda medzi prístavnými robotníkmi — nie pre vojenskú silu, ale pre slobodu. Loď, čo nepotrebuje kotvu. Symbol.]

Flint prišiel k nemu. Stál vedľa neho a mlčal, čo bolo pre Flinta neobvyklé.

„Videl si ju niekedy?" spýtal sa Arkot.

„Nie." Pauza. „Ale Hask z Diss hovoril. Bol v Beladiss keď pristála pred troma rokmi. Hovoril, že celý prístav vyšiel von."

Arkot veril. Celý nyauský prístav bol von teraz.

---

Loď pristála s presnosťou, ktorá nebola ľudská. Nie dieselové motory, nie desať mužov na každej strane. Len — pristála. Jemne. Dokonale. Akoby vzduch sám ju posadil. [→ 03-technology.md: Spira-crystal drive — Maki technológia, žiadna inercia, presná kontrola]

Rampa sa spustila.

Lišiaci. Starí lišiaci — Kitsune posádka, šesť alebo sedem pursangov so šedivými čeľusťami a zjazvenými rukami. Rennovi veteráni. Vykladali tovar bez jediného slova, bez jediného pohľadu na zhluknutý prístav, ako keby to robili tisíckrát predtým. [NOTE: Kitsune posádka — starí Vulpini lišiaci, Rennovi ľudia, veteráni. Borg a Nix ešte nie sú na palube — prídu neskôr.]

Prvý z rampy — mal na hlave vyblednutý trojhranný klobúk, ktorý vyzeral starší než on sám. Stál na konci rampy, skrížené ruky, a prezeral si prístav s pokojom niekoho, kto videl prístavov viac než má rokov. Nechal posádku pracovať. Sám sa nepohol. [NOTE: **Saburo** — 1st mate Itaky. Tamin starý otec z matkinej strany. Starý Vulpini pursang z Kitsune, bývalý Rennov 1st mate. Po smrti dcéry (Taminej matky) a neskôr Renna zostal na Itake kvôli vnučke. Trojhranný klobúk = jeho signature. Nehovorí veľa — ale keď hovorí, posádka počúva. Tami ho volá „Saburo," nie „starý otec." Neskôr ochorie a zomrie v Kitsune — jeho smrť otvorí bezpečnostné okno, ktoré Flint využije na krádež. → characters/Tami.md: doplniť Saburo. → PLOT: Saburova smrť = trigger pre heist.]

A za nimi — kapitánka.

Arkot ju uvidel a nič nepovedal. Flint vedľa neho tiež nie.

Mladá. Príliš mladá na kapitánku takej lode. Líška — ale nie ako líšky z Nyau, tie jemné, mestské, s dlhými chvostmi a hodvábom. Dlhé medené vlasy jej padali cez ramená, divoko a neupravené, a na čele mala odsunuté mosadzné letecké okuliare, ktoré jej pridávali vzhľad niekoho, kto práve zosadol z oblohy. Špicaté líščie uši hrdo trčali nad tým všetkým. Na hrubom opasku obnosených nohavíc — automatické pištole a dlhé, úzke puzdro na niečo, čo vyzeralo ako rapier. Pohybovala sa ako niekto, kto vie, že má právo stáť kdekoľvek. [→ characters/Tami.md: Tami „Rennova mladá" Rennsdóttir — Vulpini fox, ~17-18 rokov, captain Itaky. Oficiálne známa ako „Rennova mladá." Signature: medené vlasy, mosadzné letecké okuliare, rapier, modré oči po otcovi Rennovi]

Modré oči. Arkot to videl až keď sa otočila smerom k nim — nie hnedé, nie zelené, modré. Čisto modré. Ľudské oči v líščej tvári. Zvláštne. Pekné zvláštnym spôsobom. [→ characters/Renn.md: Rennove modré oči — ľudský otec, Islanďan. Tami zdedila. V NULL VOID sú to Rennove oči v jej tvári — Mormiel to neskôr spozná]

„Kto je to?" spýtal sa Flint. Potichu.

„Rennova mladá," odpovedal starý doker za nimi. Sundal čiapku. „Kapitánka Itaky. Po otcovi."

Flint sa na dokera pozrel. „Kolko má rokov?"

„Sedemnásť. Osemnásť. Neviem presne."

Flint sa pozrel späť na líšku na rampe. „Sedemnásť rokov a táto loď?"

„Jej otec ju postavil. Ona ju vzala späť od pirátov čo mu ju ukradli." Doker si nasadil čiapku. „Sama. Hovorí sa, že mala sedem. Niekoľko dní v oblakoch, sama na palube."
[NOTE: LEGENDA vs PRAVDA — Doker pozná len legendu: „sedemročná vzala späť loď sama." Pravda: Pirati ukradli Itaku a na palubu zobrali slepého, umierajúceho človeka — vytiekli mu oči, triasol sa od zimy. Hodili ho do klietky s Tami. Potom pirati náhle umreli. (Maks ich zabil.) Sedemročná Tami sama odnavigovala Itaku od Jaskyne El do Kitsune. SAMA. Toto je formujúci moment jej celého života. → characters/Tami.md: backstory, vzťah s Maksom začína tu. → characters/Maks.md: „slepý muž v klietke" = Maks. → 05-geography.md: Jaskyňa El — lokácia kde pirati kotvili?]

Flint nič nepovedal. To bolo zase neobvyklé. [NOTE: Flint reaguje na Tami — nie romanticky ešte, ale zvedavosťou. Zárodok obsesie. → characters/Flint.md: Flint sa zamiluje do Tami, ona to skúsi a vzdá sa, to ho zlomí]

---

Saburo zostúpil z rampy a šiel priamo k prístavnému správcovi — starý vlk s papiermi a pečiatkami, čo sedel v drevenom búdku na konci mola. Nad búdkou sa zdvihol holub — poštový, sivý, s mosadzným puzdrom na nohe — a letel smerom k prístavnej veži. Správca kýval, pečiatkoval, niečo zapisoval. Z holubníka na streche prístavnej správy vzlietol ďalší — s odpoveďou, alebo s ohlásením, alebo s niečím, čo musel vedieť niekto v inom prístave. Tak sa správy šírili pobrežím — na krídlach holubov, nie na drôtoch. [→ regions/nyau.md: poštové holuby = hlavný komunikačný systém medzi prístavmi. Holubník na streche prístavnej správy.]

Tami zostala na rampe. Nepozerala dookola. Nepozerala na zhluknutých robotníkov. Stála, ruky za chrbtom, a pozerala na prístav tým zvláštnym pohľadom, aký majú ľudia, čo nehodnotia miesto — len si ho zapamätávajú.

„Čo prináša?" spýtal sa Arkot dokera.

„Tovar." Doker pokrčil plecami. „Vždy tovar. Nikto nevie odkiaľ — nikdy nepovie zdroj. Príde, predá, odíde. Potom sa vráti o mesiac alebo dva s niečím iným."

„Čo za tovar?"

Doker sa na neho pozrel. Potom kývol na skladisko za sebou.

Arkot prešiel. Vo vnútri — zásobníky. Nie koreniny, nie látky. Kovové časti — pumpy, hydraulické vložky, prevody, niečo čo vyzeralo ako miniatúrna turbína. Kvalitné. Príliš kvalitné. Nie nyauská práca, nie nevrisská práca — niečo iné. Presnejšie. Čistejšie rezy. [→ characters/Renn.md: Maki — syntetickí androidi, Felix a Séria-J prežili. Felix robí zbrane, pumpy, hydrauliku pre Tami. → NOTE: „neznámy Maki" — nikto v prístave nevie odkiaľ tovar pochádza. Tami zdroj neprezradí. Je to Felix v Kite.]

„Kto to vyrába?" spýtal sa Arkot.

„Nevie nikto." Doker odišiel.

---

Itaka zostala v prístave tri dni.

Tri dni horúčavy, múch a dechtového smradu. Tri dni Arkot nakladal vrecia a pozeral na tmavý trup, na tichý kanón, na starých lišiakov, čo obchodovali bez úsmevov. Tri dni Flint nenosil vrecia a pozeral na rampu.

Nie na loď. Na rampu.

Arkot to videl. Videl, ako sa Flintov pohľad vždy vrátil na to isté miesto — tam, kde ráno stávala mladá líška s medenými vlasmi a leteckými okuliarmi. Flint sa zaľúbil rýchlo a hlboko a vždy do nesprávnych ľudí. Rennova mladá vyzerala ako presne ten typ. [NOTE: Zárodok Flintovej obsesie — Arkot to vidí, vie, ale mlčí. Arkotova pasivita pred problémami — rovnaká pasivita čo neskôr pri pláne s Anténou. Recruitment ešte nepríde — to bude v neskoršej ARC, keď Tami naverbuje posádku.]

Arkot nič nepovedal. Nikdy nepovedal.

---

V prístavnej krčme poslednú noc pred odletom Itaky Flint pil a hovoril. Arkot sedel vedľa neho a premýšľal.

„Čo si o nej myslíš?" spýtal sa Flint.

Arkot myslel. „Vie čo chce."

„To áno." Flint sa usmial. Iný úsmev než ráno — teplejší, trochu roztúžený. Arkot poznal ten úsmev. Nič dobré z neho nikdy nevzišlo.

Nedopil víno. Vstal.

„Kam ideš?" spýtal sa Flint.

„Mám veci." Zaplatil, odišiel.

Vonku bol nočný vzduch nyauský — horúci, vlhký, voňajúci nočnými kvetmi. Cvrčky a cikády hrali svoju večnú pieseň, svetlušky poletovali ponad kanál v pomalých oblúkoch — modré, zelené, sem-tam tyrkysová väčšia než ostatné. Ulice boli tiché, prístav spal. Niekde v meste — za kanálom, za starým mostom, za bioluminiscenčnou záhradou — bolo okno v bielej kamennej vile kde Yera možno ešte nespala.

Išiel tam. [NOTE: Posledná veta uzatvára interlude späť do Yera-arcu. Arkot a Flint uvidia Itaku → zárodok budúcnosti. Arkot odíde k Yere → zárodok ich odhalenia. Všetko sa začalo v tento deň.]

---

[NOTE: Interlude = zmena POV z Yery na Arkota+Flinta. Dôvod: (1) osvieženie rytmu, (2) čitateľ vidí Tami z cudzej perspektívy — ako ju vidia iní. Nie hrdinka v plnom lesku, ale: mladá, odmeraná, efektívna. Legenda, ktorú treba zaslúžiť. (3) Flintov zárodok obsesie. (4) Legenda Itaky etablovaná pred tým než na ňu postavy nastúpia. (5) ŽIADNY RECRUITMENT — ten príde v neskoršej ARC.]

[NOTE: Tami je tu ~17-18. Odmeraná, nie namyslená — rozdiel je v tom že Tami nepotrebuje schválenie. Nemá záujem pôsobiť dobre. Maksova výchova. Saburo vybavuje, ona pozoruje.]

[NOTE: „Neznámy Maki" = Felix v Kite. Tami zdroj nikdy neprezradí verejne — ochrana Felixa. Pre prístav je to záhada. Pre čitateľa — foreshadowing Kita a Kitsune arcu.]

[NOTE: Arkot vidí Flintov zárodok obsesie a mlčí. Toto mlčanie je jeho charakterový flaw — rovnaký čo ho neskôr dovedie k pasivite pri pláne s Anténou. Neinterferuje. Verí že veci sa vyriešia samy.]

[→ characters/Tami.md: prvý výskyt Tami v Nyau arcu]
[→ characters/Flint.md: zárodok jeho zamilovanosti]
[→ characters/Renn.md: Itaka, Felix, Maki technológia]
[→ 03-technology.md: Spira-crystal drive — tichý pohon, žiadny dym]
[→ regions/nyau.md: prístav Nyau, prístavná krčma]
