# Interludium: Itaka

**POV**: Arkot + Flint (3. osoba, limited — striedanie, ale krátke)
**Lokácia**: Nyau — prístav, prístavná krčma
**Čas**: ~AY 3011, niekoľko mesiacov po festivale. Ráno.
**Nálada**: Robotnícka každodennosť, nečakané prekvapenie — atmosféra legendy ktorá pristála

---

Ráno v prístave voňalo rybami, dechtom a včerajším vínom. A smrdelo — tým špeciálnym nyauským smradom, čo prichádzal s horúčavou, keď slnko začalo pražiť na stojatú vodu v kanáloch a zdvíhať zo dna to, čo tam hnilo celú noc. Muchy sa zdvihli s prvým teplom — veľké, zelené, otravné, bzučiace okolo hláv robotníkov, sadajúce na všetko mokré a na všetko mŕtve. Cez deň boli neoddeliteľnou súčasťou prístavu, ako laná alebo nadávky.

Arkot nakladal vrecia od svitu. Sedem hodín, osem hodín, deväť — počítal ich podľa bolesti v pleciach, nie podľa hodín. Hodiny mal len kapitán. Robotníci mali plecia.

Flint stál o desať stôp ďalej a namiesto vriec nosil len svoju papuľu — presúval sa od skupiny k skupine, smial sa, hovoril, gestikuloval. Flint nenosil vrecia. Flint nikdy nenosil vrecia. Flint bol z tých ľudí, čo vždy nájdu spôsob ako stáť vedľa práce bez toho, aby ju robili, a pritom sa nikdy necítia zle. [→ characters/Flint.md: Flint — Mezra lynx z Beladiss, rýchly, nervózny, marksman. Arkotov najlepší kamarát od detstva]

„Arkot." Flintov hlas. Zvláštny tón — nie ten bežný, nie ten vtipkujúci.

Arkot zdvihol hlavu.

Flint stál na okraji mola a ukazoval na západ. Rukou, nie len pohľadom. Celým ramenom, ako dieťa.

Arkot odložil vrece.

---

Loď prišla od západu, kde ráno slnko ešte len liezlo za obzor a nebo bolo stále sivofialové. Prišla ticho — nie ako obchodné vzducholode, čo praskali dieselovými motormi a sypali čierny dym. Ticho. Plynulo. Akoby vzduch ju niesol zadarmo. [→ 03-technology.md: Itaka — Spira-crystal drive, nie parný motor. Žiadny dym, žiadny hluk. Revolučná technológia Maki]

Bola malá. Menšia než obchodné karavány, čo zastavovali v Nyau každé tri týždne. Menšia než väčšina nákladných lodí v prístave. Ale niečo na nej bolo zlé — zlé tým správnym spôsobom. Trup z tmavého kovu — nie oceľ, niečo iné, niečo, čo odrážalo svetlo inak, matnejšie, hlbšie. Tvar nízky, úzky, agresívny, ako keby niekto vzal myšlienku rýchlosti a dal jej formu. A na prove — kanón. Absurdne veľký na loď tejto veľkosti. Hlavneň mierila dole v pokojovej polohe, ale aj tak. [→ characters/Renn.md: Itaka — malá, rýchla, smrteľná. Generačný projekt Kitsune — nie Rennov solo effort. Felix a ďalší Maki navrhovali súčiastky, chlapi z Kitsune ju stavali. 4. prototyp triedy Makina (Kitsune postavilo 3 predtým). „Felix" — 88mm kanón, masterpiece. Veľkosť lode je jej výhoda — nie je nákladná, je lovecká.]

Na boku — meno. Vyrezané, nie namaľované. *ITAKA.*

Robotníci v prístave stíchli jeden po druhom. Nie naraz — vlna ticha, čo sa šírila od mola smerom k skladiskám, ako keď hodíš kameň do kanálu. Ktosi odhodil vrece. Ktosi iný si strel ruky do bokov. Starý doker pri žeriave si zložil čiapku.

*„Itaka,"* povedal niekto za Arkotom. Potichu. Reverencia, nie konštatovanie. [NOTE: Itaka je legenda medzi prístavnými robotníkmi — nie pre vojenskú silu, ale pre slobodu. Loď, čo nepotrebuje kotvu. Symbol.]

Flint prišiel k nemu. Stál vedľa neho a mlčal, čo bolo pre Flinta neobvyklé.

„Videl si ju niekedy?" spýtal sa Arkot.

„Nie." Pauza. „Ale Hask z Diss hovoril. Bol v Beladiss, keď pristála pred troma zimami. Hovoril, že celý prístav vyšiel von."

Arkot veril. Celý nyauský prístav bol von teraz.

---

Loď pristála s presnosťou, ktorá nebola ľudská. Nie dieselové motory, nie desať mužov na každej strane. Len — pristála. Jemne. Dokonale. Akoby vzduch sám ju posadil. [→ 03-technology.md: Spira-crystal drive — Maki technológia, žiadna inercia, presná kontrola]

Rampa sa spustila.

Lišiaci. Starí lišiaci — Kitsune posádka, šesť alebo sedem pursangov so šedivými čeľusťami a zjazvenými rukami. Rennovi veteráni. Vykladali tovar bez jediného slova, bez jediného pohľadu na zhluknutý prístav, ako keby to robili tisíckrát predtým. [NOTE: Kitsune posádka — starí Vulpini lišiaci, Rennovi ľudia, veteráni. Borg (~AY 3008) a Nix (~AY 3009) sú už na palube, ale tu nie sú zmienení — interlude ich nepotrebuje.]

Prvý z rampy — kapitán. Mal na hlave vyblednutý trojhranný klobúk, ktorý vyzeral starší než on sám. Stál na konci rampy, skrížené ruky, a prezeral si prístav s pokojom niekoho, kto videl prístavov viac než má zím. Nechal posádku pracovať. Sám sa nepohol. [NOTE: **Saburo** — kapitán Itaky. Tamin starý otec z matkinej strany. Starý Vulpini pursang z Kitsune, bývalý Rennov 1st mate — po Rennovej smrti prevzal velenie nie kvôli vnučke, ale kvôli Kitsune (mesto potrebovalo obchod). Zatrpknutý starý muž — manželka mu zomrela dávno, dcéra (Tamina matka) tiež. Renna nikdy nemal rád — vždy keď počuje meno „Renn," odpľuje si. Nikdy o ňom nehovoril. S deťmi to nikdy nevedel — Tami vychovávali Maks a Felix, nie on. Tami má rád — vidí v nej svoju mŕtvu dcéru, nie vnučku. Ale nedáva jej to najavo, lebo to nevie. Vzťah Saburo-Tami je navonok pracovný, nie rodinný. Tami ho volá „Saburo," nie „starý otec." Trojhranný klobúk = jeho signature. Nehovorí veľa — ale keď hovorí, posádka počúva. Neskôr ochorie a zomrie (~AY 3011-3012) — jeho smrť = Tami prevezme velenie + otvorí bezpečnostné okno pre Flintov heist. → characters/Tami.md: Saburo kompletný. → PLOT: Saburova smrť = trigger pre heist + Tamino kapitánstvo.]

A za nimi — mladá líška.

Arkot ju uvidel a nič nepovedal. Flint vedľa neho tiež nie.

Mladá. Príliš mladá na túto loď. Líška — ale nie ako líšky z Nyau, tie jemné, mestské, s dlhými chvostmi a hodvábom. Dlhé medené vlasy jej padali cez ramená, divoko a neupravené, a na čele mala odsunuté mosadzné letecké okuliare, ktoré jej pridávali vzhľad niekoho, kto práve zosadol z oblohy. Špicaté líščie uši hrdo trčali nad tým všetkým. Na hrubom opasku obnosených nohavíc — automatické pištole a dlhé, úzke puzdro na niečo, čo vyzeralo ako rapier. Pohybovala sa po palube za kapitánom — nie ako posádka, nie ako pasažierka. Ako tieň, čo si vyberá, kam padne. Nová. Čerstvá. Zaúčala sa. [→ characters/Tami.md: Tami ~17-18 rokov, ešte nie je kapitánka — učí sa pod Saburom. Saburo cíti starobu, tuší že ďalšiu zimu možno neuvidí — preto ju nechá pri sebe, aj keď to s deťmi nikdy nevedel. Signature: medené vlasy, mosadzné letecké okuliare, rapier, modré oči po otcovi Rennovi. V tomto období ju nikto nepozná — meno si urobí až s prvou vlastnou posádkou (Yera, Arkot, Flint).]

Modré oči. Arkot to videl až keď sa otočila smerom k nim — nie hnedé, nie zelené, modré. Čisto modré. Ľudské oči v líščej tvári. Zvláštne. Pekné zvláštnym spôsobom. [→ characters/Renn.md: Rennove modré oči — ľudský otec, Islanďan. Tami zdedila. V NULL VOID sú to Rennove oči v jej tvári — Mormiel to neskôr spozná]

„Kto je to?" spýtal sa Flint. Potichu.

„Rennova mladá," odpovedal starý doker za nimi. Sundal čiapku. „Dcéra. Po otcovi."
[NOTE: Doker pozná Tami ako „Rennovu mladú" — Rennove modré oči, medené vlasy, je to viditeľné. Ale pozná ju cez otca, nie cez vlastné meno. Tami ešte nemá meno ako kapitánka — to príde až s vlastnou posádkou.]

Flint sa na dokera pozrel. „Koľko má zím?"

„Tri. Štyri. Neviem presne."

Flint sa pozrel späť na líšku na rampe. „Tri zimy a táto loď?"

„Jej otec ju postavil. Ona ju vzala späť od pirátov čo mu ju ukradli." Doker si nasadil čiapku. „Sama. Hovorí sa, že bola v druhej zime. Niekoľko dní v oblakoch, sama na palube."
[NOTE: LEGENDA vs PRAVDA — Doker pozná legendu: „sedemročná vzala späť loď sama." Pravda: Pirati ukradli Itaku a na palubu zobrali slepého, umierajúceho človeka — vytiekli mu oči, triasol sa od zimy. Hodili ho do klietky s Tami. Potom pirati náhle umreli. (Maks ich zabil.) Sedemročná Tami sama odnavigovala Itaku od Jaskyne El do Kitsune. SAMA. Toto je formujúci moment jej celého života. Legenda je hardcore — ale „Rennova mladá" nie je „kapitánka Itaky." Ešte nie. → characters/Tami.md: backstory, vzťah s Maksom začína tu. → characters/Maks.md: „slepý muž v klietke" = Maks.]

Flint nič nepovedal. To bolo zase neobvyklé. [NOTE: Flint reaguje na Tami — nie romanticky ešte, ale zvedavosťou. Zárodok obsesie. → characters/Flint.md: Flint sa zamiluje do Tami, ona to skúsi a vzdá sa, to ho zlomí]

---

Kapitán zostúpil z rampy a šiel priamo k prístavnému správcovi — starý vlk s papiermi a pečiatkami, čo sedel v drevenom búdku na konci mola. Nad búdkou sa zdvihol holub — poštový, sivý, s mosadzným puzdrom na nohe — a letel smerom k prístavnej veži. Správca kýval, pečiatkoval, niečo zapisoval. Z holubníka na streche prístavnej správy vzlietol ďalší — s odpoveďou, alebo s ohlásením, alebo s niečím, čo musel vedieť niekto v inom prístave. Tak sa správy šírili pobrežím — na krídlach holubov, nie na drôtoch. [→ regions/nyau.md: poštové holuby = hlavný komunikačný systém medzi prístavmi. Holubník na streche prístavnej správy.]

Mladá líška zostala na rampe. Nepozerala dookola. Nepozerala na zhluknutých robotníkov. Stála, ruky za chrbtom, a pozerala na prístav tým zvláštnym pohľadom, aký majú ľudia, čo nehodnotia miesto — len si ho zapamätávajú. [NOTE: Tami pozoruje, neriadi. Saburo vybavuje — on je kapitán. Tami sa učí robiť to, čo neskôr bude robiť sama.]

„Čo prináša?" spýtal sa Arkot dokera.

„Tovar." Doker pokrčil plecami. „Vždy tovar. Nikto nevie odkiaľ — nikdy nepovedia zdroj. Prídu, predajú, odídu. Potom sa vrátia o mesiac alebo dva s niečím iným."

„Čo za tovar?"

Doker sa na neho pozrel. Potom kývol na skladisko za sebou.

Arkot prešiel. Vo vnútri — zásobníky. Nie koreniny, nie látky. Kovové časti — pumpy, hydraulické vložky, prevody, niečo čo vyzeralo ako miniatúrna turbína. Kvalitné. Príliš kvalitné. Nie nyauská práca, nie nevrisská práca — niečo iné. Presnejšie. Čistejšie rezy. [→ characters/Renn.md: Maki — syntetickí androidi, Felix a Séria-J prežili. Felix robí zbrane, pumpy, hydrauliku pre Tami. → NOTE: „neznámy Maki" — nikto v prístave nevie odkiaľ tovar pochádza. Tami zdroj neprezradí. Je to Felix v Kite.]

„Kto to vyrába?" spýtal sa Arkot.

„Nevie nikto." Doker odišiel.

---

Itaka zostala v prístave tri dni.

Tri dni horúčavy, múch a dechtového smradu. Tri dni Arkot nakladal vrecia a pozeral na tmavý trup, na tichý kanón, na starých lišiakov, čo obchodovali bez úsmevov.

Poobede druhého dňa odložil vrece a len stál. Díval sa, ako Itaka visí v kotevných lanách — nehybne, ťažko, len občas ju niečo neviditeľné potiahlo o pár palcov do strany, akoby sa nadýchla. A niečo v ňom sa naplo smerom k tej lodi ako lano pred prasknutím. Nie túžba po oblohe — oblohu poznal, obloha bola práca. Niečo iné. Pocit, že svet je väčší než molo a horúčava a plecia, čo budú bolieť rovnako o dva roky ako dnes. Že niekde za obzorom existuje niečo, kvôli čomu stojí za to vstať z toho schodu, na ktorom sedával s fľašou a s dievčaťom, o ktorom nevedel nič okrem toho, že voňalo kadidlom a patrilo niekam, kam on nikdy nevstúpi. [NOTE: Arkot tu prvýkrát prepojí Itaku s únikovou fantáziou — a podvedome s Yerou. Itaka = sloboda, ale nie abstraktná. Konkrétna: odísť odtiaľto. S ňou? Bez nej? Nevie. Len vie, že vrecia nestačia.]

Zdvihol ďalšie vrece. Bolesť v pleciach sa vrátila. Svet sa zmenšil na molo.

Tri dni Flint nenosil vrecia a pozeral na rampu.

Nie na loď. Na rampu.

Arkot to videl. Videl, ako sa Flintov pohľad vždy vrátil na to isté miesto — tam, kde ráno stávala mladá líška s medenými vlasmi a leteckými okuliarmi. Flint sa zaľúbil rýchlo a hlboko a vždy do nesprávnych ľudí. Rennova mladá vyzerala ako presne ten typ. [NOTE: Zárodok Flintovej obsesie — Arkot to vidí, vie, ale mlčí. Arkotova pasivita pred problémami — rovnaká pasivita čo neskôr pri pláne s Anténou. Recruitment ešte nepríde — to bude v neskoršej ARC, keď Tami naverbuje posádku.]

Arkot nič nepovedal. Nikdy nepovedal.

---

V prístavnej krčme poslednú noc pred odletom Itaky Flint pil a hovoril. Arkot sedel vedľa neho a premýšľal.

„Čo si o nej myslíš?" spýtal sa Flint.

Arkot myslel. „Neviem kto je. Ale vie čo chce."

„To áno." Flint sa usmial. Iný úsmev než ráno — teplejší, trochu roztúžený. Arkot poznal ten úsmev. Nič dobré z neho nikdy nevzišlo.

Víno v pohári chutilo inak než doma. V Diss pili rybári priamo z fliaš — sediac na mokrých skalách, nohy vo vode, soľ na perách. Otec pil najviac. Matka povedala, že Beladiss je miesto, kde sa ľudia rodia so soľou v krvi a s morom v očiach, a že jedného dňa tá soľ zožerie všetko mäkké. Mala pravdu — otca zožrala, keď mal Arkot dve zimy. More si ho vzalo v búrke a nevrátilo ani telo. Len čln, prevrátený, s farbou olúpanou od skaliska.

Arkot odišiel z Beladiss, lebo tam nebolo prečo zostať. Nie z hnevu. Nie z ambície. Z gravitácie — keď zmizne všetko, čo ťa drží, nohy ťa odnesú tam, kde je teplejšie a vrecia ťažšie a nikto sa nepýta, odkiaľ si. [NOTE: Arkotov backstory — Beladiss, rybárska rodina, otcova smrť. Nie tragický hrdina — len chlapec, ktorý odišiel, lebo nemal dôvod ostať. Kontrastuje s Yerou, ktorá má tisíc dôvodov ostať a chce odísť.]

Nedopil víno. Vstal.

„Kam ideš?" spýtal sa Flint.

„Mám veci." Zaplatil, odišiel.

Vonku bol nočný vzduch nyauský — dusný, horúci, voňajúci nočnými kvetmi. Ulice boli tiché, prístav spal. Za kanálom, za starým mostom, čakala záhrada. Stromy v nej horeli tyrkysovou šťavou v lyku, nočné kvety otvárali nemé ústa do tmy a lákali hmyz tichým svetlom, a svetlušky — stovky — poletovali pomedzi konáre v pomalých oblúkoch, modré, zelené, sem-tam tyrkysová väčšia než ostatné. Cvrčky a cikády hrali svoju večnú pieseň do dusnej noci.

Išiel tam. [NOTE: Posledná veta uzatvára interlude späť do Yera-arcu. Arkot a Flint uvidia Itaku → zárodok budúcnosti. Arkot odíde do záhrady za kanálom (ich tajné miesto stretnutí) → zárodok ich odhalenia. Všetko sa začalo v tento deň.]

---

[NOTE: Interlude = zmena POV z Yery na Arkota+Flinta. Dôvod: (1) osvieženie rytmu, (2) čitateľ vidí Tami z cudzej perspektívy — ako ju vidia iní. „Rennova mladá" — poznajú ju cez otca, cez legendu o sedemročnej, cez modré oči. Ale nie je kapitánka. Ešte nemá vlastné meno. (3) Flintov zárodok obsesie. (4) Legenda Itaky etablovaná pred tým než na ňu postavy nastúpia. (5) ŽIADNY RECRUITMENT — ten príde v neskoršej ARC.]

[NOTE: Tami je tu ~17-18. Ešte nie je kapitánka — Saburo velí, Tami sa učí. Odmeraná, nie namyslená. Nemá záujem pôsobiť dobre. Maksova výchova. Saburo vybavuje, ona pozoruje. Meno „kapitánka Itaky" si urobí až po Saburovej smrti, s prvou vlastnou posádkou (Yera, Arkot, Flint).]

[NOTE: Saburo = kapitán Itaky v tomto období. Rennov bývalý 1st mate, prevzal velenie po Rennovej smrti — nie kvôli vnučke, ale kvôli Kitsune (obchod). Backstory: keď Renn vzal Tami do Jaskyne Ela (AY 3000) — ich veľký otec-dcéra moment — Saburo a posádka boli v Kitsune na dovolenke. Piráti zabili Renna, ukradli Itaku. Sedemročná Tami loď navigovala späť. Saburo prebral loď. Tami odišla k Maksovi a Felixovi — tí ju vychovávali. Saburo to s deťmi nikdy nevedel. Zatrpknutý — manželka aj dcéra mŕtve. Keď počuje „Renn," odpľuje si. Neskôr ochorie a zomrie (~AY 3011-3012) → Tami sa stane kapitánkou + otvorí sa okno pre Flintov heist.]

[NOTE: „Neznámy Maki" = Felix v Kite. Tami zdroj nikdy neprezradí verejne — ochrana Felixa. Pre prístav je to záhada. Pre čitateľa — foreshadowing Kita a Kitsune arcu.]

[NOTE: Arkot vidí Flintov zárodok obsesie a mlčí. Toto mlčanie je jeho charakterový flaw — rovnaký čo ho neskôr dovedie k pasivite pri pláne s Anténou. Neinterferuje. Verí že veci sa vyriešia samy.]

[→ characters/Tami.md: prvý výskyt Tami v Nyau arcu — ešte neznáma, nie kapitánka]
[→ characters/Flint.md: zárodok jeho zamilovanosti]
[→ characters/Renn.md: Itaka, Felix, Maki technológia]
[→ characters/Saburo.md: TODO — vytvoriť character file pre Sabura]
[→ 03-technology.md: Spira-crystal drive — tichý pohon, žiadny dym]
[→ regions/nyau.md: prístav Nyau, prístavná krčma]
