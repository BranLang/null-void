# Kapitola 3: Ozveny v Tme

Tunely pod Shoravenom neboli len kanály. Boli to staré žily mesta, ktoré teraz krvácali.
Voda stúpala. Hladina čiernej, olejovitej tekutiny siahala Maxovi po pás.
Páchlo to tu starobou a... ozónom.
Tami išla prvá, držiac nad hlavou chemické svetlo. Jej uši sa neustále otáčali, zachytávali zvuky kvapkajúcej vody, škrípanie potrubia a vzdialené dunenie explózií na povrchu.
Max istil zadný voj, ruku na puzdre zbrane, aj keď vedel, že tu dole by mu streľba nepomohla. Ak by trafil metánové ložisko, vyleteli by do vzduchu všetci.

„Hovorí sa, že tieto tunely pamätajú Eru Temnoty," povedal Kito. Jeho hlas sa v úzkom priestore zvláštne ozýval. Kráčal medzi nimi, držiac si svoj tubus s mapami nad vodou ako relikviu. „Že tu dole sa schovávali prví ľudia, keď Wraithovia ovládli povrch."

Max mlčal. Jeho senzory skenovali steny. Videl staré značky. Nie graffiti Cirkvi.
Technické kódy.
*Cooling Sector A-12.* *Emergency Vent 4.*
Boli v základoch niečoho, čo postavila ona. Inetis.

„Ľudia sa neschovávali," povedal Max ticho. „Pracovali tu."
Kito sa zastavil. „Ako to vieš?"
„Pretože toto nie sú katakomby, Kito. Sú to parovody. Geotermálna elektráreň." Prešiel rukou po zhrdzavenej stene. „Napájala celé toto prekliate údolie. Kým ju nevypli."

Voda začala bublať.
„Pohyb!" sykla Tami. „Hladina stúpa. Graw musel zasiahnuť prečerpávačku."
Prúd zosilnel. Už to nebolo brodenie, bol to boj s riekou.

„Max!" Kito zakopol. Prúd ho strhol.
Max zareagoval inštinktívne. Jeho ruka, poháňaná servami, vystrelila a chytila knihovníka za golier tesne predtým, než ho voda stiahla do sifónu.
Vytiahol ho späť, mokrého a trasúceho sa.

„Máš ma," povedal Max.
Kito kašľal vodu. „Vďaka... vďaka." Pozrel sa na Maxa inak. Nie ako na legendu. Ako na človeka.
„Prečo si sa vrátil?" spýtal sa Kito, keď chytili dych na vyvýšenej plošine. „Mohol si zmiznúť. Nechať nás tak."

Max sa oprel o stenu. V tme svietili len Tamine oči a jeho HUD.
„Pretože som sľúbil," povedal Max.
„Komu? Tej líške?"
„Nie," Max sa zadíval do tmy. Pred očami mal iný obraz. Slepota. Chlad. A hlas, ktorý ho prosil, aby prežil.
„Sľúbil som... že to nenechám zhasnúť."

„Svetlo?"
„Nie. Pamäť."

Tami prišla k nim. „Dojemné. Ale ak sa nepohneme, táto *pamäť* sa utopí v sračkách. Cesta sa rozdvojuje. Ľavá ide pod doky. Pravá pod Chrám."

„Chrám," povedal Max. „Všetci."

„Tak fajn," povedal Kito a upravil si okuliare, hoci boli mokré a zbytočné. „Cesta do kobiek vedie cez Zónu Tlaku. Bude to bolieť."
Max skontroloval stav nanobotov. 40%.
„Bolesť je starý priateľ," povedal. „Poďme."

---

## Zóna Tlaku

Tunel sa rozšíril do obrovskej komory. Steny pokryté starými panelmi, rozpraskané keramické dlaždice, a uprostred — obrovský ventilačný turbín, nehybný, zhrdzavený, stará relikvia z čias Inetis.

„Tu je tá Zóna Tlaku?" spýtala sa Tami.

„Áno," povedal Kito nervózne. „Keď turbína beží, tlak tu dole je smrteľný. Ale je vypnutá už—"

Niečo sa pohnulo v tme za turbínou.

Maxov HUD vyhodil červenú výstrahu.

*Tepelná signatúra: Neidentifikovaná. Biologický index: ERROR. Odporúčanie: EVAKUÁCIA.*

„Pohyb," konštatovala Tami. Žiadna panika. Žiadny strach. Len vec. Vytiahla pištol — ľavú ruku.

Z tmy vyšli.

**Experimenty.**

Tri bytosti, ktoré kedysi boli Varietas. Prvý mal telo Ghorka — medveď, obrovský, ale tam, kde mala byť hlava, vyrastalo päť očí na dlhých stonkách pokrytých slizom. Koža sa mu rozpadala na fialové kryštálové výrastky, ktoré pulzovali vlastným svetlom.

Druhý bol Mezra — kunami. Jeho chrbát bol rozpadnutý na modré črepiny, ktoré levitovali okolo neho ako roj skla. Každý kúsok žil vlastným životom. Stále sa rozkladal a zase skladal, neprestajný cyklus rozkladu.

Tretí — Mezra, vlk — mala tvár zo slonoviny. Doslova. Jej koža bola už polovica kameňa, studená, hladká, mŕtva. V oboch dlaniach jej svietili pentagramy. Nonstop. Čarovný okruh, ktorý nemohol zhasnúť.

Kito vykríkol. „To sú... Bože, to sú *oni*! Tí, čo zmizli minulý rok! Yara, Dren, a—"

„Dozadu," povedal Max. Hlasne. Jasne. Nie prosba. Rozkaz.

Kito cúvol k stene.

Medveď sa vrhol vpred. Rýchlosť, ktorá nemala právo existovať pri niečom tej veľkosti. Päť očí na stonkách sa otočilo nezávisle — každé sledovalo inú časť komory.

Max vystrelil. Tri rany. Hrubým kalibrom. Čierny Prach prenikol do hrude, roztrhol mäso, rozbil kryštály—

Tvor ani nespomalil.

„Spira regenerácia," povedal Max chladne, akoby čítal návod. „Tami."

„Viem."

Kunami sa teleportoval — nie, *rozpadol sa*. Modré črepiny sa rozpršali a zložili tri metre vľavo, priamo v Taminej ceste. Pazúry zamierili na jej hrdlo.

Tami vystrelila raz. Modrá iskra — náboj okoreňovaný Spirou — zasiahla kunámiho do jadra, presne do tej medzery medzi črepinami. Spira v guľke sa vzňala pri dopade. Črepiny sa rozpadli ako spálený papier.

Kunami sa zrútil. Prach namiesto skla.

„Jeden," povedala Tami.

Vlčica zdvihla ruky. Oba pentagramy zažiarili. Vzduch sa zvlnil — nie fyzicky, *digitálne*. Maxove nanoboty zachytili príkaz — Haiku skript, kompilovaný priamo do nanoswarmov. *FIRE.ignite() + AIR.vector(forward) → execute()*

Plameň vyšľahol z jej dlaní.

Max sa pohol skôr, než sa dokončil príkaz. Úkrok vpravo, za pilier. Tlaková vlna preletela okolo neho a zasiahla ventilačný turbín. Kov zavrčal, žiaril do červena.

„Kito!" zavrčal Max. „Uzemni ju!"

„Čo?!"

„*Telekinéza! Tlač ju dolu!*"

Kito zdvihol trasúce sa ruky. Vzduch sa zvlnil. Vlčica klesla — nie veľa, len centimetre, ale stačilo to. Jej pentagramy smerovali dolu namiesto vpred.

*Boom.* Tami vystrelila. Modrá iskra zasiahla Yaru do čela. Spira municia prenikla cez kameň, ako horúci nôž do masla. Hlava praskla. Svetlo v pentagramoch zhaslo.

Telo skolabovalo. Za tri sekundy kameň, za päť — prach.

„Dva," počítala Tami pokojne. Vymenila zásobník. Nový. Dvanásť nábojov, každý okoreňovaný Spirou. Drahé ako auto.

Medveď zavrčal — mechanický, zlomený zvuk. Päť očí sa všetky otočilo na Maxa. *Ty.*

Vrhol sa na neho. Masa, rýchlosť, zúfalstvo.

Max vystrelil. Nie do tela. **Do očí.** Päť rán, päť zásahov. Stonky praskli, očné gule explodovali na tekutinu.

Medveď oslepol. Zavrávoraľ, zrazil sa s pilierom, stonky tĺkli vzduch naslepo.

Max prešiel okolo neho. Vytiahol nôž — obyčajný, ocel, žiadna tech. Bodol do krku. Hlboko. Nič vitálne — len signál. *Tu.*

Tami pochopila okamžite. Jeden výstrel. Modrá iskra. Guľka zasiahla presne tam, kde Max zanechal nôž. Spira municia našla miechu, rozložila ju na atómy.

Medveď padol.

„Tri," dokončila Tami. Zasunula pištol späť do puzdra. „Hotovo."

Celý boj trval dvadsať sekúnd.

---

Kito sa triasol pri stene. Pozeral sa na nich — na Maxa, ktorý vyčisťoval samopal, akoby práve kontroloval motor. Na Tami, ktorá si vykladala olej z Ihly handrou.

„Vy... vy..." začal Kito. Hlas sa mu lámal. „Robíte to *často*?"

„Čo?" spýtala sa Tami, bez toho aby zodvihla zrak.

„Zabíjate... *také veci*."

Max si skontroloval stav nanobotov. 38%. Prijateľné. „Každý druhý týždeň. Niekedy častejšie."

„Ako keby to bolo *umývanie riadu*!" kričal Kito. „Oni mali *mená*! Yara študovala botaniku! Dren bol *môj priateľ*!"

Tami sa zastavila. Pozrela na neho. Oči studené ako kov. „A práve preto sme ich zabili rýchlo. Bez zbytočnej bolesti. Bez predlžovania."

„Boli to *monštrá*," dodal Max. „To, čo boli predtým, už dávno zomrelo. My sme im len pomohli dokončiť to, čo Cirkev začala."

Kito klesal na kolená. Pozrel sa na prach — to, čo bola Yara. „Cirkev..."

„Cirkev ich zradila," povedal Max. Prišiel bližšie, kľakol si vedľa neho. „Ale to, čo urobíme ďalej — nájdenie toho artefaktu, odhalenie pravdy — to bude pomsta. Nie len za Yaru. Za všetkých."

Kito utrel si oči. Prikývol.

Max vstal. Podal mu ruku. Knihovník ju chytil.

„Poďme," povedal Max. „Nedovoľme, aby to bolo zbytočné."

Tami už stála pri východe z komory. Rapier vyčistený, pripravená. Pozrela späť. „Pripravení?"

Max prikývol. Kito sa poskladal.

Prešli cez komoru. Medzi telami. Kito na každé pozrel — študent, vedec, priateľ. Max a Tami ich neminuli pohľadom. Videli. Nezastavili sa.

Na konci tunelu — svetlo. Výstup. Do Chrámu.

„Odteraz bude horšie," upozornil Max.

Tami skontrolovala Ihlu. Ostrá. Čistá. „Vždy je."

---

Vstup do Chrámu nebol bránou. Bola to trhlina v podlahe.
Vyliezli hore, priamo do hlavnej lode.
Miesto zúrilo chaosom. Strop sa čiastočne zrútil. Prach víril vo vzduchu, osvetlený požiarmi zvonku.
A tam, uprostred sutín, stála tá socha.
Zhodená z podstavca, ležala na boku.
Ale tvár... tvár bola neporušená.
Smutná. Ľudská.
Inetis.

Kito pri nej kľakol. „Vidíš?" zašepkal. „Žiadna bohyňa. Len žena, ktorá nevedela zachrániť všetkých."
Max cítil, ako sa v ňom niečo láme.
Všetky tie roky hnevu. Všetka tá nenávisť voči Cirkvi, voči klamstvám.
A nakoniec... pravda bola len smutná.

„Kobky," zašepkal Kito a ukázal na priehlbinu v podlahe hlavnej lode — úzky vstup do podzemných klenieb. „Anténa je tam dole. Pod oltárom. Podľa mojich máp je tam brána — stará, z čias Inetis."

Zostúpili dole. Úzke schodisko, kamenné steny, vzduch hustý od prachu a storočí. A na konci — brána.

Masívna. Kamenná. S pruhmi kovu, ktorý Max poznal — nanokompozit, rovnaký materiál ako trup NULL VOID. Brána bola *zatvorená*. A pred ňou...

Stáli tam.

Dvaja obrovskí. V čiernych ocelovych zbrojach, prilby na hlavach bytosti, v rukach sekery velke ako clovek. Tvory, ktoré nemali čo robiť v kobkách Chrámu na severnom kontinente.

Na chrbtoch im pulzovali energetické štíty — tenké obrysy modrého svetla, ktoré sa mierne chveli vlastnou frekvenciou. V rukách držali vibro-sekery — masívne, s čepeľami, ktoré vibrovali tak rýchlo, že vzduch okolo nich praskotal.

Stáli pred bránou ako dvaja monolity. Nehybní. Trpezliví. Okolo nic na zemi lezali zmasakrovani strazcovia.

„Paladíni," vydýchol Kito za nimi. Hlas mal biely od hrôzy. „Z *južných morí*. Z textov... Bože, sú *skutoční*."

„Peklo," zašepkala Tami. Jej ruka sa automaticky presunula na  Nadel  — rapier na jej boku.

Max vyšiel do svetla pochodní. Na mieril samopal na toho v lavo.

„Kito. Dozadu. Tami — ak poviem *bež*, tak bežíš."

„Nie."

„*Tami.*"

„*Nie.*"

Ten väčší , masívny, široký ako dvere — zdvihol vibro-sekeru. Pomaly. Gesto, nie útok. *Posledná výstraha.*

Max zaútočil.

Municia z Čierneho Prachu narazila na energetický štít toho tvora — a rozprskla sa. Akoby hodil vodu na sklo. Nanoboty sa odrazili, rozpadli, stratili koherenciu.

*Čo?*

To nebola Spira. Ale bola to technologia, ktorú poznal. Nie pozemska, nie achillovska. Energetické štíty, ktoré sa nedajú hacknúť, nedajú obísť, nedajú prerezať. Dajú sa len preťažiť — hrubou, surovou silou.

Ten na lavo sekol. Vibro-sekera prešla vzduchom — bzučanie, akoby vzduch sám kričal — a Max sa uhol v poslednej milisekunde. Čepeľ zasiahla kamenný pilier za ním a *prerezala* ho. Kameň sa rozpadol na dokonale hladké plochy, akoby bol maslo.

Max cúvol. *Jedna rana a je po mne.*

Druhý sa pohla. Dlhé ruky — rýchlejšie, než by mal tvor tej veľkosti právo byť — švihli vibro-sekerou v horizontálnom oblúku. Max sa sklonil, čepeľ mu prešla milimetre nad hlavou. Cítil vibrácie na koži — zvuk, ktorý ho bolel v kostiach.

Tami zaútočila zboku. Nadel — Felixov rapier, určený na penetráciu energetických štítov — prenikla cez Hard Light toho tvora na zlomok sekundy. Povrch štítu zablikal, rozišiel sa — a potom sa uzavrel. Ihla sa odrazila so silou, ktorá Tami odhodila tri metre dozadu.

„Funguje to!" kričala Tami z podlahy. „Na okamih — Nadel preniká!"

„Na okamih nestačí!" zavrčal Max.

Cerveny urobil krok vpred. Jeden. Zem sa pod ním zachvela. 500 kilovy monolit v energetickej zbroji — a pohyboval sa s presnosťou chirurga. Každý krok bol vypočítaný. Žiadne emócie. Žiadny hnev. Len misia.

Max zaútočil znova. Všetko, čo mal — nanodrony - neviditelny prach ignorujuci fyzikalne zakony. Každý útok sa rozbil o Hard Light ako vlny o útes. Tvor ani neustúpil. Len mierne naklonil hlavu — gesto, ktoré Max poznal z vojny. *Je to všetko?*

*Strach.*

Poznal ten pocit. Naposledy ho cítil pred Samaellom — pred 13 rokmi. Ten istý primitívny, živočíšny signál: *Si slabší. Utekaj.*

Modry monolit zdvihol sekeru. Tentokrát to nebolo gesto.

„TAMI! *BEŽ!*"

Max zavrčal to slovo z hĺbky, z miesta, kde žili inštinkty staršie než rozum. Kričal na ňu, aby utiekla. Prvýkrát v živote — nie rozkaz, ale *prosba*.

Tami zaváhala. Jeden okamih. Potom videla Maxovu tvár — a to, čo v nej nikdy predtým nevidela. *Strach.* 

Otočila sa a bežala. Chytila Kita za golier a ťahala ho späť k schodisku.

Max hodil posledny nanobotovú záblesk — oslepujúcu explóziu Čierneho Prachu — a vrhol sa za nimi. Modry monolit sekol. Vibro-sekera prešla cez Maxov plášť a zanechala rez na chrbte — nie hlboký, ale vibrácie prenikli do svaloviny a zanechali stopy ako popáleniny.

Max spadol na schodisko. Hore počul, ako sa tie veci zastavili pri okraji. Ich masívne telá sa nezmestili do úzkeho priestoru. Zvuk gest — rýchlych, presných. Žiadne slová. Žiadne revanie. Len tiché rozhodnutie a ťažké kroky smerujúce k bráne.

Kov zaškrípal. Kameň praskol. Otvorili bránu hrubou silou — tie obrovské, tmavé ruky chytili kamenné krídla a roztiahli ich, akoby boli z dreva.

A potom — ticho. Odišli. Aj s tým, pre čo prišli.

---

Max, Tami a Kito sa stretli v tuneloch pod Chrámom. Max sa oprel o stenu a počúval, ako mu nanoboty zašívajú chrbát.

Pozerali na seba bez slov.

Tami mlčala. Sedela oproti nemu, rapier na kolenách, a pozerala sa na neho. Nie s ľútosťou. S niečím horším — s porozumením.

„Bál si sa," povedala ticho.

Max neodpovedal. Nemusel.

„Čo teraz?" spýtal sa Kito.

Max zavrel oči. V tme videl ten štít — tú nepreniknuteľnú modrú bariéru. Hard Light. Technológia, ktorú nemal kto na tejto planéte vyrobiť. A predsa tu bola. Na tvoroch, ktorých nikdy nevidel. A vibro-sekery, čo režú kameň ako maslo. *Kto sú? Odkiaľ prišli?*

„Paladíni," šepol Kito. Hlas sa mu triasol, ale akademik v ňom nedokázal mlčať. „Z južných morí. Z kontinentu, ktorý nieje na mape. Čítal som o nich — staré námorné denníky, zakázané texty. 

Tami vstala. „Tak sa pozbieraj, vojak. Ešte sme neskončili."
