# Stretnutie u Felixa

**POV**: Max
**Lokácia**: Felixova dielňa, ruiny Kito
**Čas**: AY 3013, večer
**Nálada**: Napätá, emocionálna

---

## Ciele kapitoly:
- [ ] Znovuzjednotenie Max + Tami po 5 rokoch
- [ ] Vytvoriť napätie z nevyriešených citov
- [ ] Ustanoviť nový status quo (Tami ako kapitánka, Max ako samotár)
- [ ] Setup pre heist misiu

---

Dvere sa ozvali o sekundu skôr, než ich Max počul.

Neuvedomoval si, že drží dych, kým si to Felix nepripomenul. Jednoducho stál uprostred zaprášenej dielne a počúval, ako sa kľučka pootáča. Celých päť sekúnd. Pomalý pohyb. Opatrný.

*Nie pirát*, zhodnotil. *Piráti nevstupujú pomaly.*

Felix zdvihol hlavu od sústruhu. Jeho optiky — staré, ale vyleštené — sa zacielen na dvere s presnosťou, ktorá nepotrebovala emócie. Ani slovo. Len čakanie.

Dvere sa otvorili.

---

Stála tam.

Chvost.

*Líščí chvost.*

Tá informácia sa mu zahryzla do mozgu ako črepina. Trinásť rokov. Trinásť rokov a nikdy si nevšimol. Alebo nechcel všimnúť.

Oči také modré, že ich pamätal aj slepý. Rovnaký uhol brady. Rovnaká vzdorovitá póza.

A predsa všetko iné.

Nebola to sedemročná dievčina, čo ho ťahala cez sneh. Bola to žena s rapierom na boku a pištolami v puzdre. S jazvami na rukách a s očami, ktoré videli smrť. *Jeho* žiačka. *Jeho* práca.

V hrudi mu niečo stislo. Ignoroval to.

„Max."

Jej hlas. Tie isté tri strunky, ktoré ho prebudili z kómy na pirátskej lodi. Ale teraz hlbší. Ostrejší. 

Neodpovedal. Nevedel, čo povedať. Jazyk — vždy jeho najslabšia zbraň.

„Počula som, že si chcel ísť do Nevriss." Tami urobila krok dovnútra. „Kvôli mne."

„Hmm." Zamyslel sa „Posádka Makity bola upálená. Predpokladal som—"

„—že som bola s nimi." Tami dokončila vetu za neho. Uśmiala sa, ale úsmev nedobehol až k očiam. „Stále si taký predvídateľný."

---

Felix pomalým pohybom položil nástroj na stôl. Kov o drevo. Jediný zvuk v miestnosti.

„Kaffee?" povedal jemne. „Oder vielleicht etwas Stärkeres?"

Ani jeden z nich neodpovedal.

Tami urobila ďalší krok. A ďalší. Zastavila sa dva metre pred Maxom. Príliš blízko pre bojovníka. Príliš ďaleko pre... čokoľvek iné.

„Päť rokov, Max."

„Päť rokov, štyri mesiace, sedem dní." Nevedel, prečo to povedal. Nečakane. Mimo protokolu.

Tami žmurkla. Raz. Dvakrát.

„Ty vole." Jej hlas sa zlomil na poslednej hláske. „Ty si to kurva počítal?"

Max neodpovedal. Nevedel, čo by povedal. Tých dní bolo príliš veľa. A zároveň príliš málo.

---

Ticho sa natiahlo medzi nimi ako popraskaný ľad. Felix sa nepohol. Stroj vedel, kedy je intervencia zbytočná.

Tami sa nadýchla. Hlboko. Kontrolovane. Akoby počítala do desať.

„Našla som ju. Tú jaskyňu z mapy."

Max stuhol. *Jaskyňu.* Miesto pristátia. Kde ju nechal. Kde *ona* mala čakať.

„Bola som tam." Tami pokračovala, oči stále na jeho tvári. Hľadala reakciu. „Pred dvoma mesiacmi. S posádkou."

*Mŕtva posádka.* Upálená. Kvôli jaskyni? Kvôli tomu, čo našli?

„Čo ste našli?" Jeho hlas bol tichší, než chcel.

Tami pokrčila plecami. „Nič zaujímavé. Prázdne miestnosti. Prach. Pavučiny. Nejaké steny s kresbami, ale to bolo všetko."

„A čo kryobox?" 

Slovo mu vyšlo príliš rýchlo. Príliš zúfalo.

Tami nakrčila čelo. „Aký kryobox?"

„Veľký. Kovový. S displejom. S—" Max sa zarazil. Vedel, ako znie. Zúfalo. Bezmocne.

„Max." Tami ho prerušila. Hlas mäkší než predtým. „V tej jaskyni nebol žiadny kryobox. Žiadna technológia. Len prach a—"

„A čo?"

„—čierny roxor. Palica. Asi meter a pol dlhá." Tami sa zamračila. „Divná vec. Nesedela tam. Nepasovala k ničomu okolo."

Max zaťal päste. 

Žiadny kryobox. Žiadna Inetis v stáze. Trinásť rokov čakal, že ju nájde spiacu. Že ju zobudí. Že jej povie všetko, čo nestihol.

A ona tam nikdy nebola.

„Palicu má Cirkev?" Jeho hlas bol plochý. Prázdny.

„V Shoravene. V kobkách pod Hlavným Chrámom."

Po trinástich rokoch. Konečne niečo hmatateľné.

*Aj keď nie to, čo hľadal.*

---

Felix konečne prerušil ticho.

„Heist," povedal jednoducho. „Vy dvaja. Ako za starých čias."

Tami sa naňho obrátila. „Nie som tu kvôli starým časom. Tá čarodejnica zabila mojich ľudí. A teraz má niečo, čo—" pozrela na Maxa, „—čo *on* potrebuje."

Max prikývol. Nebolo čo dodať.

„Pomôžem ti." Hlas mu nevyšiel celkom rovný. Takmer. „Ukradneme ju."

Tami zdvihla obočie. „Tak jednoducho?"

„Nie je to jednoduché. Ale je to—" Max sa zarazil, hľadal správne slovo, „—potrebné."

---

Felix sa vrátil k sústruhu. 

„Kaffee," zopakoval. „Schwarz. Stark."

Tami si odfúkla. „Felix, nikto nechce tvoju kávu."

„Korekcia. *Ty* nechceš moju kávu. Max si dá."

Max prikývol mechanicky. Ani nepočul, čo povedal.

*Žiadny kryobox. Žiadna Inetis.*

*Kde je?*

Tami sa posadila na starú debnu. Chvost jej ovinul nohy. 

„Tak povedz mi," začala, „ako ideme ukradnúť najstrážnejšiu relikviu na svete spod zadku Cirkvi v čase, keď je mesto v obkľúčení?"

Max si sadol oproti nej. Felixova káva mu zohrievala ruky. Horká. Príliš horká.

„Najprv mi povedz všetko, čo vieš o jaskyni. Všetko." Hlas mu nevedomky stvrdol. „Aj tie detaily, čo ti nepripadali dôležité."

Tami zaváhala. Zamračila sa. „Max, čo sa deje? Poznáš to miesto?"

„Áno." Jednoduché slovo. Ťažké ako kameň.

„Odkiaľ?"

Max sa pozrel do šálky. Čierny povrch. Žiadne odrazy.

„Tam som sa narodil."

Tami stuhla. Chvost jej stál.

„Čo?"

„Nie doslova." Max zdvihol pohľad. Oči z Čierneho Prachu sa stretli s jej modrými. „Ale tam som sa *prebudil*."

A Max počúval.

## Foreshadowing:
- **Kostra v jaskyni = Inetis** — NIKDY sa neodhalí. Zostáva navždy tajomstvo. Max nikdy nezistí, že sedela *ona*.
- **Tami videla kostru** — ale nevie, že držala Anténu. Jej priatelia (Arkot, Yera, Flint) ju našli prví a vzali palicu. Tami nikdy nespojila tieto dve veci.
- Echo Inetis v Tami (subtílne naznačené cez jej správanie)
- Mormiel ako skutočný antagonista za upaľovaním
- Max nikdy nenájde Inetis v živote — len Anténu, len stopy

## Character beats:
- **Max**: Zlomenie nádeje — očakával kryobox, nenašiel nič. Otázka "Kde je?" ho bude prenasledovať.
- **Tami**: Kapitánska autorita vs. zraniteľnosť pri Maxovi. Nevie, ako veľmi ho zranila správou.
- **Felix**: Tichý pozorovateľ. Domov pre oboch.
