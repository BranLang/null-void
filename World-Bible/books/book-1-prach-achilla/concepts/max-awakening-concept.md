Keď Maximilián otvoril viecka, prvé, čo uvidel, nebolo svetlo, ale tma. Hustá, lepkavá tma, ktorá páchla kovom a stuchlinou.
Pokúsil sa nadýchnuť, ale pľúca ho zradili. Zakašľal, dávivý reflex mu stiahol hrdlo, a z úst mu vyšla hustá, modrastá tekutina. Kryokvapalina.
"Inicializácia..." ozval sa hlas v jeho hlave. Znel poškodene, sekane. "Vital... funkcie... na 5 percentách."
Maximilián sa vyvalil z boxu na studenú, kovovou podlahu. Telo ho neposlúchalo. Svaly mal ako zo želatíny. Každý nerv v tele kričal bolesťou, akoby ho niekto práve rozmrazil v mikrovlnke.
"Kde...?" chripel. Hlas mal slabý, cudzí.
"Planéta... Kepler-452b," odpovedala AI. "Čas od... pristátia... Chyba dát. Chronometer... poškodený."
Maximilián sa s námahou vytiahol na lakte. Kryobox za ním sa začal rozpadať — nanodronová konštrukcia sa tíško drobila na jemný prach, akoby stroj splnil svoju poslednú úlohu a vzdal sa. Slabé svetlo z umierajúceho modulu ožarovalo malý okruh okolo neho. nahmatal steny, ktoré nepatrili lodi, ale boli do nich vsadené panely a káble. Bolo to bizarné spojenie technológie a vlhkej skaly.
"Inetis?" spýtal sa do tmy. To bolo jediné slovo, na ktorom záležalo.
"Inetis?!" zakričal, ale vyšlo z neho len zúfalé zachrapčanie.

Citil jej pritomnost, jej esenciu. Boli tu jej nanodrony. Videl v hlave ich serialove cislo, 000-000-000-001

Plazil sa z tmy, dlho.. zacitil mrazivy chlad z vonka... 



