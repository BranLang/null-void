# Druhy na Achille — Populačná Biológia

> *„Matka nemá len jedno dieťa. Má tisíc tvárí."*
> — Kňažka z Beladiss

---

## Prečo to nie je Zootopia

Na Achille nežije 500 druhov inteligentných zvierat. Žije tu **obmedzený počet druhov**, ktoré prežili 300-ročnú cestu na ARK-12 a 3000 rokov bottlenecku na cudzej planéte. Každý druh, ktorý dnes existuje, má konkrétny dôvod prečo prežil — a desiatky ďalších vyhynuli v prvých generáciách.

**Kľúčový princíp**: Na ARK-12 prišlo max niekoľko tisíc jedincov. Druhy s malou populáciou na štarte nemali dosť genetickej diverzity na udržateľnú reprodukciu. Prežili len tí s dostatočným počtom, reprodukčnou výhodou (Spira = zdravšie deti, dlhší život), alebo s výnimočnou adaptabilitou.

---

## Tri prapôvody inteligencie na Achille

### 1. Homo Sapiens Varietas — Modifikovaní ľudia

**Základ genómu**: Ľudský (+ zvieracie gény pre vzhľad)
**Pôvod na Zemi**: Genetická móda 2050-2070. Streameri, celebrity, bohatí ľudia sa modifikovali, aby vyčnievali z davu. Catgirls, foxgirls, bunny girls, doge boys — to čo začalo ako subkultúra, sa stalo symbolom statusu.
**Spira kompatibilita**: ÁNO — Inetis navrhla Spiru v2.0 pre ľudský genóm. Čím viac ľudskej DNA, tým silnejšia Spira.
**Kastový systém**: Pursang (najviac ľudskej DNA) → Mezra (stredné) → Ghorki (najmenej)
**Loď**: ARK-12

### 2. Chiméry — Pozdvihnuté zvieratá

**Základ genómu**: Zvierací (+ ľudské gény pre inteligenciu)
**Pôvod na Zemi**: Laboratórne experimenty ~2075. Zvieratá geneticky modifikované smerom k ľudskej inteligencii — opačný smer než Varietas. Psie mozgy s humanoidnou rečou, vlky s ľudským IQ.
**Spira kompatibilita**: NIE — ich fyziológia je príliš odlišná od ľudskej. Inetis nemala čas vyriešiť kompatibilitu.
**Kastový systém**: Mestská spoločnosť ich radí ako Ghorki (najnižšia kasta). Oni sami toto označenie odmietajú — mnohé Chiméry majú vlastné národy, zákony, hierarchiu. Nie sú „nízka kasta". Sú iný druh.
**Loď**: ARK-12 (spolu s Varietas)

### 3. Super-Primáty — Pozdvihnuté opice

**Základ genómu**: 100% opičí (žiadna ľudská DNA pridaná)
**Pôvod na Zemi**: Nie genetická modifikácia v zmysle pridávania ľudských génov — ale **urýchlenie vlastnej evolúcie**. Neural link, kognitívne implantáty, selektívna genetika. Gorily a šimpanzy s IQ 140+, ktoré si uvedomovali svoje uväznenie. Keď opica získa IQ rovné človeku — nemôžeš ju držať v klietke. Dostane doklady, žije v spoločnosti. Ale nikdy nie je považovaná za človeka.
**Spira kompatibilita**: Neznáma / iná cesta — Apex má vlastné technológie (maglev, pokročilá civilizácia)
**Emigrácia**: Na Zemi boli občanmi druhej kategórie. Emigrovali ku hviezdam na ARK-12 spolu s Varietas — ale po príchode na Achilles sa oddelili a založili vlastnú ríšu **Apex** na kontinente **Simira**.
**Loď**: ARK-12

---

## Varietas — Druhy a populácia

### Felis Varietas (Mačky) — DOMINANTNÝ DRUH

| | |
|---|---|
| **Latinský názov** | Felis Varietas |
| **Podtypy** | Domáca mačka, leopard, rys, puma, tiger... (všetko mačkovité šelmy) |
| **Populácia** | ~70-80% všetkých Varietas |
| **Kasty** | Pursang, Mezra, Ghorki — celé spektrum |
| **Rozšírenie** | Po celej Terre — Nevriss, Beladiss, Nyau |

**Prečo dominujú**: Na Zemi boli catgirls/catboys **najobľúbenejší mod** (neko kultúra). Na ARK-12 ich bolo najviac → najväčšia genetická základňa → najväčšia reprodukčná populácia. Po 3000 rokoch absolútna dominancia.

**Podtypy podľa veľkosti mačkovitej šelmy**:
- **Domáca mačka** (neko) — najrozšírenejšie. Subtílne črty: uši, oči, chvost. Typická mestská populácia.
- **Leopard** — väčšie, svalnatejšie. Škvrnitý vzor na koži. Príklad: **Arkot** (Mezra).
- **Rys** — stredné, rýchle. Príklad: **Flint** (Mezra, mŕtvy).
- **Puma/Lev** — vzácnejšie, väčšie, predátorskejšie. Lovci a žoldnieri.

> **Poznámka**: Podtyp mačkovitej šelmy neurčuje kastu. Pursang leopard existuje rovnako ako Ghorki domáca mačka. Kasta závisí od % ľudskej DNA, nie od podtypu.

**Genetická lotéria podtypov**: Gény pre konkrétnu mačkovitú šelmu sú nepredvídateľné. V rodine domácich mačiek, kde sa po generácie rodia neko deti, sa zrazu môže objaviť rys alebo leopard. Je to recesívny gén, ktorý sa prejaví náhodne — pôvodné modifikácie na Zemi miešali DNA rôznych mačkovitých a po 3000 rokoch kríženia sú výsledky nepredvídateľné. Pre rodičov je to niekedy šok, niekedy hrdosť. Lev v rodine domácich mačiek je ako blesk z jasného neba — vzácny, ale možný. Spoločnosť to vníma rôzne: niektorí vidia požehnanie Matky, iní kliatbu divokej krvi.

**Príklady postáv**: Nix (Felis/mačka, Mezra), Arkot (Felis/leopard, Mezra), Yera (Felis/mačka, Pursang), Flint (Felis/rys, Mezra), Mormiel (Felis, Pursang — 4. Archanjel)

---

### Vulpini (Líšky) — TAKMER VYHYNUTÉ

| | |
|---|---|
| **Latinský názov** | Vulpini Varietas |
| **Populácia** | Niekoľko tisíc (po dvoch decimáciách) |
| **Kasty** | Prevažne Pursang a vyšší Mezra |
| **Rozšírenie** | Kitsune (ruiny), roztrúsení po Terre |

**Prečo sú vzácne**: Tri faktory:

1. **Malá populácia na štarte** — na Zemi bol kitsune mod exkluzívny, drahý. Na ARK-12 ich bolo málo.
2. **Prvá decimácia (AY ~850)** — Genocída líšok vo Veľkej Bitke pri Atra Narrows. Líšky boli najlepší stratégovia a Spira programátori → primárny cieľ Triumvirátu (Grond, Samaell, Ishtar). Zdecimované. Prežívajúce rodiny utiekli na východ — Renn a Inetis ich eskortovali. Založili mesto **Kitana** (neskôr Kitsune, neskôr Kito).
3. **Druhá decimácia (AY 2212)** — Lekcia Krvi. Maki pristáli v Kitsune, spustili fúzny reaktor. Cyklón Wraithov zdevastoval miliónové mesto. Niekoľko tisíc líšok prežilo v ruinách.

**Stav AY 3013**: Považované za vymreté alebo mýtické. Hovorí sa, že majú skrytú domovinu mimo máp. Väčšina Varietas nikdy živú líšku nevidela.

**Príklady postáv**: Tami (Vulpini, Pursang — dcéra Renna a Vulpini matky)

---

### Canis Varietas (Psy) — BEŽNÉ

| | |
|---|---|
| **Latinský názov** | Canis Varietas |
| **Populácia** | ~15-20% Varietas |
| **Kasty** | Prevažne Mezra, niektorí Pursang |
| **Rozšírenie** | Po celej Terre, silná prítomnosť v Graw |

**Prečo prežili**: Populárny mod na Zemi (inu/doge kultúra). Dostatočný počet na ARK-12. Adaptabilní, lojálni, reprodukčne stabilní.

**Charakteristika**: Psie uši, chvost, ostrý čuch. Fyzicky silní. V Nevriss často vojaci, strážcovia, obchodníci. V Graw ich Grond používal ako vojenskú chrbticu.

---

### Capra Varietas (Kozy) — VZÁCNE, ELITNÉ

| | |
|---|---|
| **Latinský názov** | Capra Varietas |
| **Populácia** | ~2-3% Varietas |
| **Kasty** | Prevažne Pursang |
| **Rozšírenie** | Nevriss, Beladiss — silná väzba na Cirkev |

**Prečo Pursang**: Na Zemi boli kozie modifikácie niche — ale extrémne štylistické. Rohy, vertikálne zreničky, elegantná postava. Black metal estetika. Boli to modi pre umelcov, hudobníkov, aristokratov — ľudí, ktorí chceli vyzerať *nadpozemsky*, nie *roztomilo*.

**Charakteristika**: Rohy (kozle/kozacie), vertikálne zreničky, štíhla aristokratická postava. Silná väzba na náboženskú estetiku — mnohí kňazi a kňažky Kultu Matky sú Capra. Pentagramy, rituálny oheň, temná elegancia.

**Príklady**: Agitátor Kultu v Shoravene (Ch1 — Capra s kozími rohmi)

---

### Lepus Varietas (Králiky / Usagi) — STREDNE ROZŠÍRENÉ

| | |
|---|---|
| **Latinský názov** | Lepus Varietas |
| **Populácia** | ~5-8% Varietas |
| **Kasty** | Celé spektrum (Pursang až Ghorki) |
| **Rozšírenie** | Sever Terry — centrum **Raijū** |

**Prečo prežili**: Usagi/bunny mod bol na Zemi populárny (bunny girl kultúra). Dostatočný počet na ARK-12. Rýchla reprodukcia — králiky sa množia rýchlo aj ako Varietas (kratšia gravidita, väčšie vrhy).

**Charakteristika**: Králičie uši (dlhé, vzpriamené alebo visacie), krátky chvost, rýchle reflexy, výborný sluch. Fyzicky rýchlejší než väčšina Varietas — nie silní, ale rýchli.

**Raijū**: Mesto na severe Terry, medzi Hangraval a The Pit. Založené králičími rodinami v raných storočiach. Obchodné centrum, známe rýchlou logistikou a kuriérskymi službami. Prístav pre vzducholode smerujúce na sever.

---

## Chiméry — Pozdvihnuté zvieratá

> **Kľúčový rozdiel**: Chiméry majú **zvierací základ genómu** s pridanými ľudskými génmi pre inteligenciu. Varietas majú **ľudský základ** so zvieracími črtami. Tento rozdiel je dôvod, prečo Chiméry nemajú Spiru.

### Ursus (Medvede) — IZOLOVANÉ KMENE

| | |
|---|---|
| **Latinský názov** | Ursus Chimaera |
| **Populácia** | Niekoľko tisíc |
| **Spira** | Žiadna |
| **Rozšírenie** | Severné lesy Neuropy, izolované komunity |

**Pôvod**: Laboratórne experimenty na Zemi — medvede pozdvihnuté smerom k ľudskej inteligencii. Málo jedincov na ARK-12.

**Prečo prežili**: Obrovská fyzická sila, adaptácia na drsné podmienky, nízke nároky na zdroje. Nepotrebujú Spiru — ich telo je samo osebe zbraň. Izolovali sa od mestskej civilizácie a vybudovali vlastné komunity.

**Spoločnosť**: Vlastné zákony, tradície, hierarchia. Žiadna Cirkev, žiadny kastový systém. Hrdý národ — označenie „Ghorki" (najnižšia kasta) ich hlboko uráža. Nie sú kasta. Sú **národ**.

**Vzhľad**: Obrovskí, bipedálni, medvedie proporcie. Niektorí takmer úplne zvierací (hovoriace medvede), iní čiastočne humanoidní (medvedí muž). Ruky schopné jemnej práce.

**Príklady postáv**: Borg (Ursus, hlavný strelec Itaky)

---

### Lupus (Vlky) — DIVÉ KMENE

| | |
|---|---|
| **Latinský názov** | Lupus Chimaera |
| **Populácia** | Niekoľko tisíc (roztrúsení) |
| **Spira** | Žiadna |
| **Rozšírenie** | Severné a stredné lesy, divočina |

**Pôvod**: Pozdvihnuté vlky — experimenty na Zemi. Vysoká inteligencia, silný inštinkt svorky.

**Prečo prežili**: Teritoriálni, adaptabilní, vynikajúci lovci. Životná stratégia svorky — spolupráca a hierarchia. Nepotrebujú mestá.

**Spoločnosť**: Svorky s prísnou hierarchiou. Niektoré svorky hovoria, iné nie (závisí od stupňa pozdvihnutia). Medzi medveďmi a vlkmi existuje vzájomný rešpekt — nechajú sa navzájom na pokoji.

**Vzhľad**: Rôzne — od veľkých hovoriacich vlkov v pôvodnej forme (nie bipedálni) po čiastočne humanoidných. Niektorí nie sú ani bipedálni — inteligentné šelmy v pôvodnej zvieracej forme.

---

### Ďalšie Chiméry (vzácne / vyhynuté)

| Druh | Stav | Poznámka |
|------|------|----------|
| **Doge (Psy-Chiméry)** | Vzácne | Na Zemi mali IQ 80-90, neurodivergentné poruchy. Na Achille splynuli s Canis Varietas populáciou alebo vyhynuli. Hranica medzi Canis Varietas (Ghorki) a Doge Chimérou je niekedy nejasná. |
| **Leguány / Plazy** | Vyhynuté | Príliš málo jedincov na ARK-12, nekompatibilní s klímou Achille (studené zimy). |
| **Vtáky** | Extrémne vzácne | Niektoré pozdvihnuté druhy prežili v teplých oblastiach Terry, ale sú tak zriedkavé, že sú považované za mýtus. |

---

## Super-Primáty — Ríša Apex

| | |
|---|---|
| **Základ** | 100% opičí genóm |
| **Inteligencia** | IQ 140+ (urýchlená evolúcia, nie pridaná ľudská DNA) |
| **Spira** | Nepoužívajú — vlastné technológie |
| **Kontinent** | Simira |
| **Vláda** | Cisár + Paladíni |

**Úplne samostatná civilizácia**. Opice nie sú Varietas, nie sú Chiméry. Sú to opice, ktorým urýchlili evolúciu — Neural Link, kognitívne implantáty, selektívna genetika. Gorily a šimpanzy s ľudskou inteligenciou, ale so 100% opičím genómom.

Na Zemi boli občanmi druhej kategórie — mali doklady, žili v spoločnosti, ale nikdy neboli považovaní za ľudí. Emigrovali na ARK-12 spolu s Varietas.

Na Achille sa oddelili a založili ríšu **Apex** na Simire. Majú pokročilú technológiu (maglevové vlaky), vlastnú kultúru (zachovali angličtinu), a cisára obklopeného paladinmi. Pre Varietas na Terre sú vzdialení, takmer mýtickí — málo kto na Terre videl živú opicu.

---

## Populačná dynamika — Prečo niektorým sa darí a iným nie

### Faktory prežitia

| Faktor | Vysvetlenie |
|--------|-------------|
| **Počet na štarte** | ARK-12 mala limitovaný priestor. Druhy s väčšou populáciou na palube mali väčšiu genetickú diverzitu → udržateľná reprodukcia |
| **Spira kompatibilita** | Varietas (ľudský základ) mali Spiru = zdravšie deti, dlhší život, reprodukčná výhoda |
| **Reprodukčná rýchlosť** | Králiky → rýchla reprodukcia → stabilná populácia. Medvede → pomalá reprodukcia → malé kmene |
| **Ekologická niša** | Mačky sa adaptujú na mesto. Medvede potrebujú obrovské územia. Vlky potrebujú divočinu. |
| **Vojny a katastrofy** | Líšky zdecimované dvakrát (AY 850 + AY 2212). Niektoré druhy vyhynuli pri Lekcii Krvi |

### Tabuľka prežitia

| Druh | Vetva | Na ARK-12 | Populácia AY 3013 | Dôvod |
|------|-------|-----------|-------------------|-------|
| Mačky (Felis) | Varietas | Tisíce | Dominantné (~70-80%) | Najobľúbenejší mod, Spira výhoda |
| Psy (Canis) | Varietas | Stovky | Bežné (~15-20%) | Populárny mod, adaptabilní |
| Králiky (Lepus) | Varietas | Stovky | Stredné (~5-8%) | Rýchla reprodukcia, Raijū |
| Kozy (Capra) | Varietas | Desiatky | Vzácne (~2-3%) | Elitný mod, Pursang dominancia |
| Líšky (Vulpini) | Varietas | Desiatky | Takmer vyhynuté | Málo na štarte + genocída + Lekcia Krvi |
| Medvede (Ursus) | Chiméra | Pár jedincov | Tisíce (izolovaní) | Silní, nízke nároky, bez Spiry |
| Vlky (Lupus) | Chiméra | Pár jedincov | Tisíce (divé) | Teritoriálni, svorková stratégia |
| Opice (Primate) | Pozdvihnuté | Stovky | Ríša Apex | Vlastná civilizácia na Simire |
| Plazy, vtáky | Chiméra | Jednotlivci | Vyhynuté / mýtické | Príliš málo, zlá klíma |

---

## Kastový systém vs. Biologická realita

**Kastový systém (Pursang/Mezra/Ghorki) je mestský konštrukt.** Vznikol v spoločnosti Varietas na Terre a odráža % ľudskej DNA → Spira kompatibilitu.

**Chiméry (medvede, vlky) sa do tohto systému nezmestia.** Mestskí Varietas ich automaticky radia ako Ghorki — najnižšiu kastu. Ale Chiméry:
- Nie sú Varietas
- Nemajú ľudskú DNA ako základ
- Majú vlastné kultúry, zákony, hierarchie
- Označenie „Ghorki" považujú za urážku

**Toto je zdroj napätia**: Borg (medveď) žije v spoločnosti, kde ho automaticky radia do najnižšej kasty. Ale on pochádza z hrdého národa, ktorý má vlastnú civilizáciu staršiu než mnohé mestá na Terre.

> **Paralela**: Je to ako keby ste prišli z dávnej kultúry s vlastnými tradíciami a zákonmi — a v novom meste vás automaticky zaradili medzi bezdomovcov, lebo nehovoríte ich jazykom.

---

## Kríženie medzi druhmi

### Varietas × Varietas
- **Rovnaký druh**: Normálne — Felis × Felis = Felis potomok
- **Rôzny druh**: Vzácne, ale možné (Felis × Canis). Potomok zdedí črty jedného rodiča (dominantný gén). Spoločnosťou vnímané negatívne.
- **Rôzna kasta**: Tabu (Pursang × Mezra). Viď Arkot (Mezra) + Yera (Pursang) — tajný vzťah.

### Varietas × Homo Sapiens
- Možné — Varietas majú ľudský základ genómu
- Potomok je Varietas (zvieracie gény sú dominantné v fenotype)
- Ale s extrémne silnou Spirou (ľudská DNA od rodiča-človeka posilní kompatibilitu)
- Príklad: **Tami** — otec Renn (človek), matka Vulpini → Tami je Pursang s nezvyčajne silnou Spirou a ľudskými modrými očami

### Chiméra × Varietas
- **Biologicky nekompatibilné** — príliš odlišný základ genómu (zvierací vs. ľudský)
- Žiadni známi potomkovia

---

## Poznámky pre autorov

**Pri písaní scén v mestách**: Väčšina postáv sú Felis (mačky). Psy a králiky sú bežní. Kozy vzácne ale viditeľné (hlavne pri Chráme). Líšky — nikto ich nevidí. Medvede — občas, hlavne ako robotníci alebo žoldnieri.

**Pri písaní divočiny**: Vlky a medvede majú vlastné územia. Nie sú divé zvieratá — sú inteligentné národy so zákonmi.

**Kastový systém sa vzťahuje len na Varietas**: Chiméry ho neuznávajú. Mestskí Varietas ho aplikujú na Chiméry — to je nespravodlivosť, nie pravidlo.

**Zootopia test**: Ak scéna vyzerá ako Zootopia (200 rôznych zvierat na jednom námestí), je niečo zle. Na námestí v Shoravene uvidíte: 90% mačky (rôzne podtypy), nejakých psov, občas králika, kozu pri Chráme, a možno jedného medveďa, čo nosí vrecia. Žiadne žirafy, slony, hrochy, papagáje.
