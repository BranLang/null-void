# Kito (Archivár / Archeológ)

| | |
|---|---|
| **Status** | Živý |
| **Meno** | **Kito** |
| **Rasa** | Varietas — Pursang (mačkovité črty, žlté oči, chvost) |
| **Vek** | ~30 rokov (~6 zím) |
| **Povolanie** | Archivár, archeológ, historik Kultu Matky |
| **Lokácia** | Shoraven (na začiatku), potom člen Maksovej výpravy |
| **Rola** | Lore-bearer / Navigátor / Tretí člen tímu |

### Charakteristika

Kito je **Pursang** — čistokrvný Varietas s vysokou koncentráciou Spiry. Má žlté mačacie oči, telekinetické schopnosti a viac vzdelania, než by väčšina Varietas vedela čo robiť. Je archivár a archeológ, posadnutý starými textami, zakázanými zvitkami a pravdou o minulosti planéty.

- **Vzdelanie**: Študoval staré texty Kultu Matky, apokryfné zvitky, zakázané heretické nápisy. Vie viac o skutočnej histórii Achilles než ktokoľvek okrem Archanjelov a Elenie. Pozná legendu o **Štyroch Príchodoch**, apokryf o Spáčovi a technické detaily, ktoré Cirkev zakázala.
- **Telekinéza**: Pursang so silnou Spirou. Dokáže pohybovať predmetmi na diaľku (podvedome vyžaruje telekinetické pole, keď je v strese). Ale nevie liečiť.
- **Povaha**: Akademik vo svete vojny. Nervózny, podozrievavý, neustále analyzujúci. Ale pod povrchom sa skrýva oceľová vôľa — pre Mayu by urobil čokoľvek.
- **Jazykové znalosti**: Rozumie fragmentom Staroreči (angličtiny) — dostatočne na to, aby rozpoznal, keď Maks hovorí čistou archaickou angličtinou. Pre neho je to ako počuť mŕtvy jazyk ožiť.

### Rodina a Vydedenie

- **Pursang rod**: Kitova rodina je starý Pursang rod, ktorý tvrdí, že pochádza z legendárneho mesta Kito na východe.
- **Vydedený**: Oženil sa s **Mayou** — Mezrou (nižšia kasta). Pre Pursang rodinu to bolo neprijateľné. Vydedili ho, stratil majetok, prístup k rodinným archívom, spoločenské postavenie.
- **Chudoba**: Žije v chudobnej štvrti Mezra v Shoravene. Zamestnanec Múzea — zárobkom ledva pokryje Mayine liečiteľské náklady.

### Maya — Zomierajúca Žena

- **Status**: Živá, ale mení sa. Jej telo podlieha nezvratnej biologickej → minerálnej konverzii.
- **Príčina**: Maya našla staré zakázané nápisy (**Heretické Nápisy**) — mocné Spira skripty vytesané do kameňa z čias, keď Inetis osobne učila. Chcela byť lepšia kňažka, pomôcť rodine z dlhov. Pokúsila sa odrecitovať jeden z nich, ale pomýlila sa v jednom slove. Výsledok: nekonečná slučka Spiry, ktorá prepisuje jej telo — mení mäso na kryštalickú štruktúru. Jej ľavá ruka je už z priesvitného minerálu, cez ktorý pulzujú fialové žily.
- **Prognóza**: Bez pôvodného zdrojového kódu (uloženého v Core na Ynetis) nedokáže nikto slučku zastaviť. Ani Maki, ani kňažky. Potrebuje „Hlas Stvoriteľky" — pôvodnú modlitbu, z ktorej všetky ostatné vzišli. Starý Mako v Remeselnej štvrti (ten čo neprehovoril sto rokov) povedal, že „jeho modlitebné knihy na to nestačia" a že tá modlitba je staršia než on.
- **Motivácia pre Kita**: Maya je dôvod, prečo Kito nakoniec spolupracuje s Maksom. Bez cesty na Ynetis jeho žena zomrie.

### Kito a Maks — Odhalenie „Spáča"

Kito je prvý Varietas, ktorý pochopí, kým Maks naozaj je.

- **Staroreč**: Keď Maks prehovorí čistou archaickou angličtinou (*„I am of the Old World. And I am looking for somebody, who can save her."*), Kito to rozpozná — nie ako skomolený dialekt Exorcistov, ale ako živý hlas mŕtveho jazyka. Pre archeológa je to ako objaviť živú fosíliu.
- **Apokryf o Štvrtom Príchode**: Kito pozná zakázaný text o poslednom Príchode — bytosti, ktorá nepríde z neba, ale „zobudí sa zo Zeme." Stotožní Maksa so **Spáčom** — legendárnou eschatologickou postavou Kultu Matky.
- **Čierne Oči**: Keď Maks zloží okuliare a odhalí oči z Čierneho Prachu (nanodrony ukradnuté Samaellovi), Kito pochopí, že má pred sebou bytosť z legiend. Nie bohyňu. Niečo horšie.
- **Dilema**: Kito vie, že Spáč = koniec sveta v proroctve. Spolupracovať s ním znamená možno urýchliť apokalypsu. Ale nespolupracovať znamená pozerať sa, ako Maya zomiera. Zvolí si Mayu.

### Meno a Pôvod — Dvojitá Irónia

- **„Mesto Kito"** je legendárne mesto na východe — miesto pristátia lode Hephaestus (Tretí Príchod, AY 2212). Kitova rodina tvrdí, že z neho pochádza.
- **Tami vyrastala v ruinách mesta Kito** — skutočné miesto, nie legenda. Keď Tami v rozhovore s Kitom prezradí, že vyrastala v jeho ruinách, Kita to úplne odzbrojí.
- **Maks si vymyslel „Kito" náhodou** pri colnici — a trafil do čierneho dvakrát: je to meno archeologa, ktorého potrebujú nájsť, aj mesta, kde Tami vyrastala.

### Rola v príbehu

- **Kniha 1 (Shoraven)**: Maks a Tami ho rekrutujú pre jeho znalosti tunelov pod Chrámom. Kito ich prevedie kanalizáciou (staré geotermálne parovody z čias Inetis), pomôže pri heist-e. Stane sa svedkom Maksovej skutočnej identity. Po páde Shoravenu odchádza s Maksom a Tami na Makite.
- **Cestujúci člen tímu**: Kito je encyklopédia tohto sveta. Kdekoľvek tím príde, Kito poskytne historický kontext, preloží nápisy, vysvetlí tradície a odhalí skryté spojenia medzi lore a realitou. Je to „walking lore dump" — ale spôsobom, ktorý je organický, pretože je to archeológ v teréne.
- **Lore-bearer**: Cez Kita sa čitateľ dozvedá o svete — o Doktrínach Štyroch Príchodov, o zakázaných textoch, o skutočnej histórii Kultu Matky, o Ynetis. Kito je most medzi Maxovým vedeckým pohľadom a náboženským svetom Varietas.
- **Morálne svedomie**: Na rozdiel od Maksa (cynický vojak) a Tami (pragmatická pirátka), Kito sa stará o dôsledky. Kladie otázky, ktoré ostatní dvaja nechcú počuť: „Čo ak má proroctvo pravdu? Čo ak sme tí, čo otvoria dvere apokalypse?"
- **Expert na Paladínov**: Jediný, kto vie o Apes Paladínoch z čítania starých námorníckych denníkov a zakázaných textov z Apriky. Vie, že ich štíty nie sú Spira, ale stará technológia (Hard Light), ktorá sa nedá hacknúť, ale dá sa preťažiť hrubou silou.

### Vybavenie

- **Tubus s mapami**: Starý kožený tubus s mapami tunelov, chrámov a starých miest. Nosí ho ako relikviu. Drží ho nad vodou v tuneloch, aj keď sám padá.
- **Okuliare**: Hrubé šošovky — slabý zrak, čo je pre Pursang neobvyklé. Nosí ich aj keď sú mokré a zbytočné (zvyk).
- **Zakázané zvitky**: Skrýva pri sebe fragmenty apokryfných textov, ktoré by ho dostali na hranicu, keby ich Cirkev objavila.

### Štýl reči a myslenia

**Akademik / Archivár:**
- Hovorí **formálne, vzdelane, s citáciami**
- Dlhé vety, odbočky, kontexty
- *"Podľa Tretej Doktríny Príchodov, ktorú mimochodom zakázali pred dvesto rokmi..."*

**Nervózny, analytický:**
- Neustále analyzuje, hľadá vzory
- Pod stresom: rýchla reč, opakuje sa
- Keď sa bojí: cituje texty ako mantru

**Veriaci (skrytý):**
- Cynický na povrchu, ale hlboko vnútri verí
- Keď vidí niečo sväté — padne na kolená
- *"Bohyňa... bohyňa zo Zeme."*

**SPRÁVNE:**
```
✅ "V apokryfných textoch sa spomína — a teraz to hovorím z pamäti — 'Štvrtý príde nie z neba, ale zo zeme.'"
✅ "Toto nedáva zmysel. Historicky, štatisticky, nijak."
✅ Religiózne odkazy, akademické termíny
```

**ZAKÁZANÉ:**
```
❌ Vojenský žargón (to je Maks)
❌ Slang a nadávky (to je Tami)
❌ Krátke pragmatické vety (to je Maks/Sera)
```

**Kontrast:**
- Maks: *"Lead. Pokračujeme."*
- Kito: *"Počkaj — ak je toto to, čo si myslím, tak sme práve potvrdili proroctvo o Spáčovi, čo znamená... ó, Matka Všehomíra."*

### Vzťahy

- **Maks**: Spočiatku hrôza (Spáč z legiend). Potom rešpekt (Maks mu zachráni život v tuneloch). Nakoniec niečo ako priateľstvo dvoch mužov, ktorí obaja stratili všetko a idú ďalej len kvôli ženám, ktoré milujú.
- **Tami**: Rešpekt k jej schopnostiam, jemná nedôvera k jej motívom. Tami je pirátka a Kito je akademik — odlišné svety. Ale obaja milujú Maksa po svojom.
- **Maya**: Všetko. Dôvod, prečo žije. Dôvod, prečo je ochotný spolupracovať s koncom sveta.
